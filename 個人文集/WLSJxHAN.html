<html>
<head>
<meta charset="utf-8">
<title>無量壽經對照•漢譯</title>
<link rel="stylesheet" href="../util/article.css">
<script src="WLSJs.js"></script>
</head>
<body><center>

<div class="content">
<script>
showWLSJs('HAN');
</script>

<hr>
<h1><a href="WLSJs_various.html">無量壽經對照</a>《漢譯》閱讀筆記</h1>

<p>

【卷一】<br>
◼ 大弟子眾千二百五十人。菩薩七十二那術。比丘尼五百人。<br>
　清信士七千人。清信女五百人。欲天子八十萬。色天子七十萬。<br>
　遍淨天子六十那術。梵天一億。<br>
◼ 神通飛化弟子。知本際賢者。馬師賢者。大力賢者。安詳賢者。能讚賢者。<br>
　　滿願臂賢者。無塵賢者。氏聚迦葉賢者。牛齝賢者。上時迦葉賢者。治恒迦葉賢者。<br>
　　金杵坦迦葉賢者。舍利弗賢者。大目揵連賢者。大迦葉賢者。大迦旃延賢者。<br>
　　多睡賢者。大賈師賢者。大瘦短賢者。盈辨了賢者。不爭有無賢者。知宿命賢者。<br>
　　了深定賢者。善來賢者。離越賢者。癡王賢者。氏戒聚賢者。類親賢者。<br>
　　氏梵經賢者。多欲賢者。王宮生賢者。告來賢者。氏黑山賢者。經剎利賢者。<br>
　　博聞賢者。<br>
　女弟子。大欽姓比丘尼。幻者比丘尼。蓮華色比丘尼。生地動比丘尼。生地擔比丘尼。<br>
　　生則侍者頭痛比丘尼。安豐殖比丘尼。體柔軟比丘尼。勇生行比丘尼。自淨比丘尼。<br>
　清信士。給飯孤獨長者。安念眾長者。快臂長者。火英長者。善容長者。具足寶長者。<br>
　　名遠聞長者。香辟疫長者。安吉長者。施寶盈長者。欣讚長者。胎施殷長者。<br>
　　供異道長者。勇降怨長者。寶珥長者。寶結長者。<br>
　清信女。生僂。黑哲。信法。軟善。樂涼。忍苦樂。樂愛優婆夷。<br>
◼ 於時佛坐思念正道。面有九色光。數千百變光甚大明。賢者阿難起座祈請。<br>
◼ 阿難白佛。每佛坐起若行出入。有所至到。所當作為。所當教敕。我輒知佛意。<br>
　今佛獨當展轉相思。故使面色光明乃如此耳。<br>
　佛言。善哉阿難。若所問者。甚深快善多所度脫。。。<br>
　今諸天帝王人民。及蜎飛蠕動之類。汝皆度脫之。<br>
◼ 世間有佛甚難得值。及爾時有過去佛。<br>
　定光如來。曜光。日月香。安明山。日月面。無塵垢。無沾污。如龍無所不伏。<br>
　日光。大音王。寶潔明。金藏。焰寶光。有舉地。琉璃光。日月光。日音聲。<br>
　光明華。神通遊持意如海。嗟歎光。具足寶潔。光開化。大香聞。降棄恚嫉。<br>
　妙琉璃紫磨金焰。心持道華無能過者。積眾華。水月光。除眾冥。日光蓋。<br>
　溫和如來。法意。師子威象王步。世豪。淨音。不可勝。<br>
◼ 樓夷亘羅如來。在中教授四十二劫。皆已過去。乃爾劫時作佛。天上天下人中之雄。<br>
　經道法中勇猛之將。佛為諸天及世人民。說經講道莫能過者。<br>
　世饒王聞經道歡喜開解。便棄國位行作比丘。名曇摩迦留。<br>
　發菩薩意。為人高才。智慧勇猛。無能踰者。與世絕異。<br>
　到世饒王佛所。稽首為禮。長跪叉手。稱讚佛言（五字一句長伽他）<br>
◼ 法寶藏比丘。說此讚已。發意欲求無上正真道最正覺。如多陀竭佛所有者。願悉得之。<br>
　拔人勤苦生死根本。悉令如佛。唯為說經。所可施行。令疾得決。我作佛時。<br>
　令無及者。願佛為我說諸佛國功德。我當奉持。當那中住。取願作佛國亦如是。<br>
　其世饒王佛。知其高明所願快善。即為法寶藏菩薩說經言。<br>
◼ 其佛則為選擇二百一十億佛國中諸天人民善惡國土之好醜。為選心中所願用與之。<br>
　世饒王佛說經竟。法寶藏菩薩便壹其心。則得天眼徹視。<br>
　悉自見二百一十億諸佛國中諸天人民之善惡國土之好醜。則選心所欲願。<br>
　結得二十四願。則奉行之。精進勇猛勤苦求索。如是無央數劫。所師事供養諸佛已。<br>
　過去佛亦無央數。其法寶藏菩薩。至其然後。自致得作佛。名無量清淨覺最尊。<br>
　智慧勇猛光明無比。今所居國甚快善。在他方異佛國教授八方上下無央數諸天人民。<br>
　及蜎飛蠕動之類。莫不得過度解脫憂苦者。無量清淨佛為菩薩時。常奉行是二十四願。<br>
　珍寶愛重保持恭順。精進禪行之。與眾超絕卓然有異。皆無有能及者。<br>
◼ 何等為二十四願者（每願始於“我作佛時”）<br>
　①令我國中無有地獄禽獸餓鬼蜎飛蠕動之類。得是願乃作佛。不得從是願終不作佛<br>
　②令我國中人民有來生我國者。從我國去。不復更地獄餓鬼禽獸蠕動。<br>
　　有生其中者我不作佛<br>
　③人民有來生我國者。不一色類金色者。我不作佛<br>
　④人民有來生我國者。天人世間人有異者。我不作佛<br>
　⑤人民有來生我國者。皆自推所從來生本末所從來十億劫宿命。不悉知念所從來生。<br>
　　我不作佛<br>
　⑥人民有來生我國者。不悉徹視。我不作佛<br>
　⑦人民有來生我國者。不悉知他人心中所念者。我不作佛<br>
　⑧我國中人民不悉飛者。我不作佛<br>
　⑨我國中人民不悉徹聽者。我不作佛<br>
　⑩我國中人民有愛欲者。我不作佛<br>
　⑪我國中人民住止盡般泥洹。不爾者我不作佛<br>
　⑫我國諸弟子。令八方上下各千億佛國中。諸天人民蠕動之類。作緣一覺大弟子。<br>
　　皆禪一心。共數我國中諸弟子。住至百億劫無能數者。不爾者我不作佛<br>
　⑬令我光明勝於日月。諸佛之明百億萬倍。炤無數天下窈冥之處皆常大明。<br>
　　諸天人民蠕動之類。見我光明。莫不慈心作善來生我國。不爾者我不作佛<br>
　⑭令八方上下無數佛國諸天人民蠕動之類。令得緣一覺果證弟子坐禪一心。<br>
　　欲共計知我年壽幾千萬億劫。令無能知壽涯底者。不爾者我不作佛<br>
　⑮人民有來生我國者。除我國中人民所願。餘人民壽命無有能計者。不爾者我不作佛<br>
　⑯國中人民皆使莫有惡心。不爾者我不作佛<br>
　⑰令我名聞八方上下無數佛國。諸佛各於弟子眾中。歎我功德國土之善。<br>
　　諸天人民蠕動之類聞我名字。皆悉踊躍來生我國。不爾者我不作佛<br>
　⑱諸佛國人民有作菩薩道者。常念我淨潔心。壽終時我與不可計比丘眾。<br>
　　飛行迎之共在前立。即還生我國作阿惟越致。不爾者我不作佛<br>
　⑲他方佛國人民。前世為惡。聞我名字及正為道。欲來生我國。<br>
　　壽終皆令不復更三惡道。則生我國在心所願。不爾者我不作佛<br>
　⑳我國諸菩薩不一生等。置是餘願功德。不爾者我不作佛<br>
　㉑我國諸菩薩。不悉三十二相者。我不作佛<br>
　㉒我國諸菩薩。欲共供養八方上下無數諸佛。皆令飛行。欲得萬種自然之物。<br>
　　則皆在前。持用供養諸佛。悉遍已後日未中則還我國。不爾者我不作佛<br>
　㉓我國諸菩薩欲飯時。則七寶缽中。生自然百味飲食在前。食已缽皆自然去。<br>
　　不爾者我不作佛<br>
　㉔我國諸菩薩說經行道不如佛者。我不作佛。<br>
◼ 無量清淨佛為菩薩時。常奉行是二十四願。。。精明求願無所適莫。。。<br>
◼ 無量清淨佛光明最尊第一無比。。。諸佛光明。皆所不能及。<br>
◼ 時阿闍世王太子。與五百大長者迦羅越子。各持一金華蓋。前上佛已。<br>
　悉卻坐一面聽經阿闍世王太子。及五百長者子。聞無量清淨佛二十四願。<br>
　皆大歡喜踊躍。心中俱願言。令我等後作佛時。皆如無量清淨佛。佛則知之。<br>
　告諸比丘僧。是阿闍世王太子。五百長者子。作菩薩道已來。無央數劫。<br>
　皆各供養四百億佛已。皆前世迦葉佛時。為我作弟子。今皆復會是共相值也。<br>
　卻後無央數劫。皆當作佛如無量清淨佛。諸比丘僧。聞佛言皆心踊躍。莫不歡喜者。<br>
◼ 無量清淨佛作佛已來。凡十八劫。所居國名須摩提。正在西方。去是閻浮利地界。<br>
　千億萬須彌山佛國。其國地皆自然七寶。白銀黃金水精琉璃珊瑚虎珀車磲。<br>
　其國無須彌山。其日月星辰。第一四天王。第二忉利天。皆在虛空中。<br>
　其國土無有海水江河洹水。亦無山林溪谷。無有幽冥之處。。。<br>
◼ 其國中悉諸菩薩阿羅漢。無有婦女。壽命極壽。壽亦無央數劫。<br>
　但有菩薩阿羅漢無央數。悉皆洞視徹聽。。。悉皆求道善者。<br>
　同一種類無有異人也。面目皆端正。清潔絕好。悉同一色。<br>
　其所衣服。皆衣自然之衣。都心中所念。常念道德。。。<br>
◼ 無量清淨佛講堂精舍。皆復自然七寶。金銀水精琉璃白玉虎珀車磲。<br>
　自共轉相成也。。。復以白珠明月珠摩尼珠為交絡。覆蓋其上。。。<br>
◼ 無量清淨佛講堂精舍。及諸菩薩阿羅漢所居。七寶舍宅中外內處處。<br>
　皆復自然流泉水浴池。。。<br>
◼ 八方上下。無央數佛國。諸天人民及蜎飛蠕動之類。<br>
　諸生無量清淨佛國者。都皆於是七寶水池蓮華中化生。便則自然長大。<br>
　亦無乳養之者。皆食自然之飲食。其身體者。亦非世間人之身體也。<br>
　亦非天上人之身體也。皆積眾善之德。悉受自然虛無之身體。甚姝好無比。<br>
【卷二】<br>
◼ 無量清淨佛國中。諸菩薩阿羅漢面貌端正姝好。百千億萬倍也。<br>
◼ 無量清淨佛。講堂精舍。所居處舍宅。中外浴池上。皆有七寶樹。。。<br>
　七寶樹一音聲好。無量清淨佛國。亦有萬種自然之伎樂無極也。<br>
◼ 無量清淨佛。諸菩薩阿羅漢欲浴時。各入其七寶池中浴。<br>
　諸菩薩阿羅漢意欲令水沒足。。。恣若隨意所欲好喜。<br>
　浴已。悉自於一蓮華上坐。則四方自然亂風起。。。<br>
◼ 其諸菩薩阿羅漢。各自行道。中有在地講經者。中有在地誦經者。<br>
　中有在地說經者。中有在地口受經者。中有在地聽經者。中有在地念經者。<br>
　中有在地思道者。中有在地坐禪一心者。中有在地經行者。中有在虛空中講經者。<br>
　中有在虛空中誦經者。中有在虛空中說經者。中有在虛空中口受經者。<br>
　中有在虛空中聽經者。中有在虛空中念經者。中有在虛空中思念道者。<br>
　中有在虛空中坐禪一心者。中有在虛空中經行者。<br>
　中有未得須陀洹道者。則得須陀洹道。。。<br>
　中有未得阿惟越致菩薩者。則得阿惟越致菩薩。<br>
　菩薩阿羅漢各自說經行道。皆悉得道。莫不歡喜踊躍者。<br>
◼ 諸菩薩中。有意欲供養八方上下無央數諸佛。即皆俱前。為無量清淨佛作禮。<br>
　卻長跪叉手白佛辭行。欲供養八方上下諸無央數佛。無量清淨佛則然可之。<br>
　則使其行供養諸菩薩等。皆大歡喜。<br>
　各自翻飛等輩相追俱共散飛則行即到八方上下無央數諸佛所。<br>
　皆前為佛作禮便則供養諸佛。。。<br>
◼ 諸菩薩阿羅漢欲食時。則自然七寶机。自然劫波育。自然罽㲲以為座。<br>
　前悉有自然七寶缽。中皆有自然百味飲食。飲食者。亦不類世間飲食之味也。<br>
　亦復非天上飲食之味也。。。<br>
◼ 阿彌陀佛說法時。其國諸菩薩阿羅漢。及諸天人民無央數。都不可復計。<br>
　皆飛到無量清淨佛所。悉前為無量清淨佛作禮。卻坐聽經。。。<br>
　即四方自然亂風起。吹國中七寶樹。七寶樹皆復作五音聲。。。<br>
　華甚香極自軟好。香遍國中。華皆自散無量清淨佛。及諸菩薩阿羅漢上。<br>
　。。。<br>
◼ 伽他（六字一句）<br>
◼ 時坐中阿逸菩薩問佛言。阿彌陀佛國中。諸阿羅漢。寧頗有般泥洹去者不。<br>
　佛說無量清淨佛國。諸阿羅漢。般泥洹去者甚眾多。<br>
◼ 無量清淨佛國。諸菩薩阿羅漢所居。七寶舍宅中。有在虛空中居者。<br>
　中有在地居者。中有意欲令舍宅最高者。舍宅則高。<br>
　中有意欲令舍宅最大者。舍宅則大。中有意欲令舍宅在虛空中者。<br>
　無量清淨佛國土。講堂舍宅。倍復勝第六天王所居處。百千億萬倍也。<br>
◼ 無量清淨佛國。其諸菩薩阿羅漢。悉皆洞視徹聽。。。<br>
　天上天下人民。及蜎飛蠕動之類。皆悉知心意所念善惡。口所欲言。<br>
　皆知當何歲何劫中。得度脫得人道。當往生無量清淨佛國。<br>
　知當作菩薩道得阿羅漢道。皆豫知之。<br>
◼ 無量清淨佛國。諸菩薩阿羅漢。其項中光明。皆悉自有光明所照大小。<br>
　其諸菩薩中。有最尊兩菩薩。常在無量清淨佛左右座邊。坐侍政論。<br>
　無量清淨佛。常與是兩菩薩共對坐。議八方上下去來現在之事。<br>
　無量清淨佛。若欲使令是兩菩薩。到八方上下無央數諸佛所。是兩菩薩便飛行。<br>
　則到八方上下無央數諸佛所。隨心所欲至到何方佛所。。。<br>
　其一菩薩名廅樓亘。其一菩薩名摩訶那光明智慧最第一。其項中光明。各焰照他方。<br>
　世間人民。若有一急恐怖遭縣官事者。但自歸命是廅樓亘菩薩。無所不得解脫者也。<br>
【卷三】<br>
◼ 無量清淨國土及諸天。終無有壞敗時也。以無量清淨佛。壽命極長。國土甚好。<br>
◼ 無量清淨佛尊壽。劫後無數劫常無央。無般泥洹時也。無量清淨佛。<br>
　於世間教授。意欲適度八方上下。諸無央數佛國。諸天人民。及蜎飛蠕動之類。<br>
　皆欲使往生其國悉令得泥洹之道。其諸有作菩薩者。皆欲令悉作佛。<br>
　作已悉令轉復教授八方上下。諸天人民。及蜎飛蠕動之類。<br>
　無量清淨佛智慧教授所出經道。布告八方上下。諸無央數。天上天下。甚多不原。<br>
　其經卷數甚大眾。不可復計。都無極也。<br>
◼ 阿難問佛。無量清淨佛國中。無有須彌山者。其第一四天王。第二忉利天。<br>
　皆依因何等住止乎。佛告阿難。若有疑意於佛所耶。。。<br>
　阿難聞佛言。則大恐怖衣毛皆起。阿難白佛言。我不敢有疑意於佛所也。<br>
　所以問佛者。他方佛國皆有須彌山。其第一四王天。第二忉利天。皆依因之住止。<br>
　我恐佛般泥曰後。儻有諸天人民。若比丘僧比丘尼優婆塞優婆夷。<br>
　來問我無量清淨佛國。何以獨無須彌山。其第一四王天。第二忉利天。<br>
　皆依因何等住止乎。我等應答之。<br>
　佛言阿難。第三焰天。第四兜率天。上至第七梵天。皆依因何等住止乎。<br>
　阿難言。是諸天皆自然在虛空中住止。無所依因也。<br>
　佛言。無量清淨佛國。無有須彌山者亦如是。第一四王天。第二忉利天。<br>
　皆自然在虛空中住止。無所依因也。<br>
◼ 佛告阿逸菩薩。其世間人民。若善男子善女人。欲願往生無量清淨佛國者有三輩。<br>
◼ 其最上第一輩者。。。<br>
◼ 其中輩者。。。<br>
◼ 其三輩者。。。其人聽聞經。心不開解。意不歡喜。智慧不明。知經復少。<br>
　所居舍宅在地。不能令舍宅隨意高大在虛空中。<br>
　第二輩狐疑者。其人久久。亦當智慧開解知經。勇猛心當歡樂。次如上第一輩也。<br>
◼ 佛告阿逸菩薩等諸天帝王人民。諸欲生無量清淨佛國。雖不能大精進禪持經戒者。<br>
　大要當作十善。不得心中中悔。不得狐疑。當作孝順。當作至誠忠信。<br>
　當作受佛經語深。當信作善後世得其福。。。自在其意所欲作為。可次如上第一輩。<br>
◼ 佛語阿逸菩薩言。諸八方上下。無央數諸天人民。比丘僧比丘尼。優婆塞優婆夷。<br>
　其往生無量清淨佛國眾等大會。皆共於七寶浴池中。都共人人。悉自於一大蓮華上坐。<br>
　皆自陳道德善。人人各自說其前世宿命求道時。持經戒所作善法。所從來生本末。<br>
　其所好喜經道。知經智慧。所施行功德。從上次下轉皆遍。以知經有明不明。<br>
　有深淺大小。德有優劣厚薄。自然之道別知。才能智慧猛健。眾相觀照禮義和順。<br>
　皆自歡喜踊躍。智慧有勇猛。各不相屬逮。<br>
◼ 無量清淨佛國。諸菩薩阿羅漢眾等。大道聚會自都集。拘心制意端身正行。遊戲洞達。<br>
　。。。樂共觀經行道。和好文習。才猛智慧。志若虛空。精進求願。。。<br>
　雖求道外若遲緩。內獨駃急疾。容容虛空中。適得其中。中表相應。自然嚴整。<br>
　撿斂端直。身心淨潔。無有愛欲有所適貪。無有眾惡瑕穢。其志願皆安定殊好。<br>
　無增缺減。求道和正。不誤傾邪。准望道法。隨經約令。不敢違失蹉跌。若於繩墨。<br>
　遊於八方上下。無有邊幅。自在所欲。至到無窮無極。咸然為道。恢廓慕及曠蕩。<br>
　念道無他之念。無有憂思。自然無為。虛無空立。淡安無欲。作德善願。盡心求索。<br>
　含哀慈愍。精進中表。禮義都合。通洞無違。和順副稱。苞羅表裏。過度解脫。。。<br>
　何不棄世事行求道德。可得極長生。壽樂無有極。何為用世事。饒共憂無有常。<br>
◼ 世人薄俗。共爭不急之事。共於是處劇惡極苦之中。勤身治生用相給活。。。<br>
◼ 或時世人父子兄弟。夫婦家室中外親屬。居天地之間。當相敬愛。不當相憎。。。<br>
◼ 如是世人。不信作善得善。不信為道得道。不信死後世復生不信施與得其福德。<br>
　都不信之。亦以謂之不然。言無有是。但坐是故且自見之。更相看視。。。<br>
◼ 或時家室中外。父子兄弟夫婦。至於生死之義。更相哭淚轉相思慕。。。<br>
◼ 佛告阿逸菩薩等諸天帝王人民。我皆語若曹。世間之事人用。是故坐不得道。<br>
　若曹熟思惟之。惡者當縱捨遠離之。從其善者。當堅持之勿妄為非。益作諸善。<br>
　我世甚難得值。其有願欲生無量清淨佛國者。可得智慧勇猛。為眾所尊敬。<br>
　勿得隨心所欲。虧負經戒。在人後儻有疑意不解經者。復前問佛。佛當為若解之。<br>
◼ 阿逸菩薩長跪叉手言。佛威神尊重。所說經快善。。。<br>
　今我曹得與佛相見。得聞無量清淨佛聲。我曹甚喜。莫不得黠慧開明者。<br>
◼ 佛告阿逸菩薩。若言是實當爾。若有慈心於佛所者。大喜實當念佛。<br>
　今我於苦世作佛所出經道。教授洞達。截斷狐疑。端心正行。拔諸愛欲。<br>
　絕眾惡根本。遊步無拘。典總智慧。眾道表裏。攬持維綱。昭然分明開示五道。<br>
　決正生死泥洹之道。<br>
◼ 若曹宿命從無數劫以來。展轉是五道中。死生呼嗟。更相哭淚。轉相貪慕。<br>
　憂思愁毒。痛苦不可言至今世死生不絕。。。<br>
　阿逸菩薩言。受佛嚴明重教。皆當精進一心求索。請奉行之不敢疑怠。<br>
【卷四】<br>
◼ 佛告阿逸菩薩等。若曹於是世。能自制心正意。身不作惡者。是為大德善。<br>
　都為八方上下最無有比。所以者何。<br>
　八方上下無央數佛國中。諸天人民。皆自然作善。不大為惡易教化。<br>
　今我於是世間為佛。於五惡五痛五燒之中作佛為最劇。教語人民。<br>
　令絕五惡。令去五痛。令去五燒。降化其心。令持五善得其福德度世長壽泥洹之道。<br>
　何等為五惡。何等為五痛。何等為五燒中者。何等為消化五惡令持五善者。<br>
　何等為持五善得其福德長壽度世泥洹之道。<br>
◼ 其一惡者。。。<br>
◼ 其二惡者。。。<br>
◼ 其三惡者。。。<br>
◼ 其四惡者。。。<br>
◼ 其五惡者。。。<br>
◼ 佛告阿逸菩薩等。是世五惡。勤苦如是。令起五痛。令起五燒。展轉相生。<br>
　世間人民。不肯為善。欲作眾惡。敢有犯此諸惡事者。皆悉自然。<br>
　當更具歷入惡道中。或其今世。先被病殃。死生不得。示眾見之。<br>
　壽終趣入至極大苦。愁痛酷毒。自相焦然。轉相燒滅。至其後共作怨家。<br>
　。。。<br>
◼ 若曹於是。益作諸善。忍辱精進一心智慧。一日一夜者。勝於無量清淨佛國。<br>
　作善百歲。所以者何。無量清淨佛國。皆積德眾善。無為自然。在所求索。<br>
　於是作善。十日十夜者。其得福。勝於他方佛國中人民。作善千歲。<br>
　所以者何。他方佛國。皆悉作善。作善者多。為惡者少。皆有自然之物。<br>
　不行求作便自得之。是間為惡者多。為善者少。不行求作不能得也。<br>
◼ 我皆哀若曹及諸天帝王人民。皆教令作諸善。不為眾惡。隨其所能輒授與道。<br>
　教戒開導悉奉行之。。。<br>
　阿逸菩薩長跪叉手言。佛所說甚苦痛。世人為惡。甚劇如是如是。<br>
　佛皆慈哀悉度脫之。皆言受佛重教。請展轉相承。不敢犯也。<br>
◼ 佛告阿難。我哀若曹。令悉見無量清淨佛及諸菩薩阿羅漢。所居國土。<br>
　若欲見之不。阿難則大喜。長跪叉手言。願皆欲見之。<br>
　阿難言諾受教。則起更被袈裟西向拜。當日所沒處。為無量清淨佛作禮。<br>
　以頭腦著地言。南無無量清淨平等覺。<br>
　無量清淨佛。便大放光明威神。則遍八方上下。諸無央數佛國天地。則皆為大震動。<br>
　諸天無央數天地。須彌山羅寶。摩訶須彌大山羅寶。諸天地大界小界。<br>
　其中諸有大泥犁小泥犁。諸山林溪谷幽冥之處。皆則大明悉雨大開闢。<br>
　則阿難諸菩薩阿羅漢等。諸天帝王人民。悉皆見無量清淨佛。<br>
　及諸菩薩阿羅漢國土七寶已。心皆大歡喜踊躍。悉起為無量清淨佛作禮。<br>
　以頭腦著地。皆言南無無量清淨三藐三佛陀。<br>
　無量清淨佛。放光明威神已。諸無央數天人民。及蜎飛蠕動之類。<br>
　皆悉見無量清淨佛光明。莫不慈心歡喜作善者。諸有泥犁禽獸薜荔。<br>
　諸有考治勤苦之處。則皆休止不復治。莫不解脫憂苦者。諸有盲者則皆得視。<br>
　諸跛躄蹇者則皆得走行。諸病者則皆愈起。諸尪者則皆強健。愚癡者則皆更黠慧。<br>
　諸有婬泆瞋怒者皆悉慈心作善。諸有被毒者毒皆不行。鍾鼓琴瑟箜篌樂器。<br>
　諸伎不鼓皆自作音聲。婦女珠環皆自作聲。百鳥畜獸皆自悲鳴。當是之時。<br>
　莫不歡喜得過度者。<br>
　則時爾日。諸佛國中諸天人莫不持天上華香來下。於虛空中悉皆供養。<br>
　散諸佛及無量清淨佛上。諸天各共。甚快樂不可言<br>
◼ 佛告阿難阿逸菩薩等。我說無量清淨佛及諸菩薩阿羅漢國土自然七寶。當無有異乎。<br>
　阿難長跪叉手言。佛說無量清淨佛國土快善。如佛所說無有一異。<br>
◼ 阿逸菩薩問佛。今佛國從是間當有幾。阿惟越致菩薩。往生無量清淨佛國。<br>
　佛言。從我國當有七百二十億。阿惟越致菩薩。皆往生無量清淨佛國。<br>
　不但我國中諸菩薩當往生無量清淨佛國。他方異國復有佛亦復如是。<br>
　第一佛名光遠炤。　　其國有百八十億菩薩。皆當往生無量清淨佛國。他方異國。<br>
　第二佛佛名寶積。　　其國有九十億菩薩。皆當往生無量清淨佛國。他方異國。<br>
　第三佛名儒無垢。　　其國有二百二十億菩薩。皆當往生阿彌陀佛國。他方異國。<br>
　第四佛名無極光明。　其國有二百五十億菩薩。皆當往生無量清淨佛國。他方異國。<br>
　第五佛名於世無上。　其國有六百億菩薩。皆當往生無量清淨佛國。他方異國。<br>
　第六佛名勇光。　　　其國有萬四千菩薩。皆當往生無量清淨佛國。他方異國。<br>
　第七佛名具足交絡。　其國有十四億菩薩。皆當往生無量清淨佛國。他方異國。<br>
　第八佛名雄慧王。　　其國有八菩薩。皆當往生無量清淨佛國。他方異國。<br>
　第九佛名多力無過者。其國有八百一十億菩薩。皆當往生無量清淨佛國。他方異國。<br>
　第十佛名吉良。　　　其國有萬億菩薩。皆當往生無量清淨佛國。他方異國。<br>
　第十一佛名慧辯。　　其國有萬二千菩薩。皆當往生無量清淨佛國。他方異國。<br>
　第十二佛名無上華。　其國有諸菩薩無央數不可復計。皆阿惟越致。皆智慧勇猛。<br>
　　　　　　　　　　　各供養無央數諸佛。以一時俱心願欲往生。<br>
　　　　　　　　　　　皆當生無量清淨佛國。他方異國。<br>
　第十三佛名樂大妙音。其國有七百九十億菩薩。皆當往生無量清淨佛國。<br>
　　　　　　　　　　　當往生無量清淨佛國。<br>
　不獨是十四佛國中諸菩薩當往生也。都八方上下無央數佛國。諸菩薩輩。各各如是。<br>
　皆當往生無量清淨佛國。其無央數。<br>
◼ 佛語阿難阿逸菩薩等。其世間帝王人民。善男子善女人。前世宿命行善所致相祿。<br>
　迺當聞無量清淨佛聲。慈心歡喜我代之喜。<br>
　其有善男子善女人。聞無量清淨佛聲。慈心歡喜。一時踊躍。心意清淨。<br>
　衣毛為起拔出者。皆前世宿命作佛道。<br>
　若他方佛故。菩薩非凡人。其有人民男子女人。聞無量清淨佛聲。不信有佛者。<br>
　不信佛經語。不信有比丘僧。心中狐疑。都無所信者。皆故從惡道中來。<br>
　生愚蒙不解宿命。殃惡未盡。未當得度脫故。心中狐疑不信向耳。<br>
◼ 若曹所當作善法。皆當奉行信之。無得以我般泥洹去後故。若曹及後世人。無得復言。<br>
　我不信有無量清淨佛國。我故令若曹悉見無量清淨佛國土。所當為者若自求之。<br>
　我具為汝曹。道說經戒順法。若曹當如佛法持之。無得毀失。我持是經以累汝曹。<br>
　汝曹當堅持之。無得為妄增減是經法。<br>
◼ 我般泥洹去後。經道留止千歲。千歲後經道斷絕。在心所願皆可得道。<br>
　師開導人耳目。智慧明達。度脫人令得善。舍泥洹之道。常當慈孝。於佛如父母。<br>
　常念師恩。當念不斷絕。則得道疾。<br>
◼ 天下有佛者甚難得值。人有信受師法經語深者。亦難得值。若有沙門。<br>
　若師為人說佛經者。甚難得值。<br>
◼ 佛說是經時。則萬二千億諸天人民。皆得天眼徹視。悉一心皆為菩薩道。<br>
　則二百二十億諸天人民。皆得阿那含道。<br>
　則八百沙門。皆得阿羅漢道。<br>
　則四十億菩薩。皆得阿惟越致。<br>
◼ 佛說經已。諸菩薩阿羅漢。諸天帝王人民。皆大歡喜。<br>
　前趣為佛作禮遶佛三匝。以頭面著佛足而去
</p>

<p class="noprint"><a href="index.html">返回《個人文集》目錄</a></p>
<hr><br>
</div><br>
<span class="copyright"></span><br>
</center></body></html><br>
