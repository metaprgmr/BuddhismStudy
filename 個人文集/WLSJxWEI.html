<html>
<head>
<meta charset="utf-8">
<title>無量壽經對照•魏譯</title>
<link rel="stylesheet" href="../util/article.css">
<script src="WLSJs.js"></script>
</head>
<body><center>

<div class="content">
<script>
showWLSJs('WEI');
</script>

<hr>
<h1><a href="WLSJs_various.html">無量壽經對照</a>《魏譯》閱讀筆記</h1>

<p>
【卷上】<br>
◼ 萬二千人俱<br>
◼ 列三十一位尊者而為上首<br>
　普賢文殊彌勒及賢劫中諸菩薩摩訶薩眾 列大菩薩衆上首<br>
　賢護等十六丈夫衆俱 列十位五名 遵普賢大士之德。。。<br>
　具諸菩薩無量行願。安住一切功德之法。。。八相成道。。。<br>
　如是菩薩無量大士。不可稱計一時來會。<br>
◼ 爾時世尊。諸根悅豫。姿色清淨。光顏巍巍。<br>
　尊者阿難承佛聖旨。起座祈請（文極類夏集本）。<br>
◼ 佛告阿難。乃往過去久遠無量不可思議無央數劫。諸古佛出世。<br>
　錠光。光遠。月光。栴檀香。善山王。須彌天冠。須彌等曜。月色。正念。離垢。<br>
　無著。龍天。夜光。安明頂。不動地。琉璃妙華。琉璃金色。金藏。炎光。炎根。<br>
　地種。月像。日音。解脫華。莊嚴光明。海覺神通。水光。大香。離塵垢。捨厭<br>
　意。寶炎。妙頂。勇立。功德持慧。蔽日月光。日月琉璃光。無上琉璃光。<br>
　最上首。菩提華。月明。日光。華色王。水月光。除癡冥。度蓋行。淨信。<br>
　善宿。威神。法慧。鸞音。師子音。龍音。處世。<br>
◼ 次有佛名世自在王如來。時有國王。聞佛說法心懷悅豫尋發無上正真道意。<br>
　棄國捐王行作沙門。號曰法藏。高才勇哲與世超異。詣世自在王如來所。<br>
　頌讚（四字一句，三句一組）<br>
◼ 法藏比丘說此頌已。發願修行攝取佛國清淨莊嚴無量妙土。向佛求法。<br>
　時世自在王佛。知其高明志願深廣。即為法藏比丘而說經言。<br>
　即為廣說二百一十億諸佛剎土天人之善惡國土之粗妙。應其心願悉現與之。<br>
　時彼比丘聞佛所說嚴淨國土。皆悉睹見超發無上殊勝之願。具足五劫。<br>
　思惟攝取莊嚴佛國清淨之行。<br>
◼ 時法藏比丘。攝取二百一十億諸佛妙土清淨之行。如是修已詣彼佛所。<br>
　白言世尊。我已攝取莊嚴佛土清淨之行。所願具說之<br>
◼ 四十八大誓願：（從② 始，均始於“設我得佛”）。<br>
　①國有地獄餓鬼畜生者。不取正覺<br>
　②國中人天。壽終之後。復更三惡道者。不取正覺<br>
　③國中人天。不悉真金色者。不取正覺<br>
　④國中人天。形色不同有好醜者。不取正覺<br>
　⑤國中人天。不悉識宿命。下至知百千億那由他諸劫事者。不取正覺<br>
　⑥國中人天。不得天眼。下至見百千億那由他諸佛國者。不取正覺<br>
　⑦國中人天。不得天耳。下至聞百千億那由他諸佛所說。不悉受持者。不取正覺<br>
　⑧國中人天。不得見他心智。下至知百千億那由他諸佛國中眾生心念者。不取正覺<br>
　⑨國中人天。不得神足。於一念頃下至不能超過百千億那由他諸佛國者。不取正覺<br>
　⑩國中人天。若起想念貪計身者。不取正覺<br>
　⑪國中人天。不住定聚。必至滅度者。不取正覺<br>
　⑫光明有能限量。下至不照百千億那由他諸佛國者。不取正覺<br>
　⑬壽命有能限量。下至百千億那由他劫者。不取正覺<br>
　⑭國中聲聞有能計量。乃至三千大千世界眾生緣覺。<br>
　　於百千劫悉共計挍知其數者。不取正覺<br>
　⑮國中人天。壽命無能限量。除其本願脩短自在。若不爾者。不取正覺<br>
　⑯國中人天。乃至聞有不善名者。不取正覺<br>
　⑰十方世界無量諸佛。不悉諮嗟稱我名者。不取正覺<br>
　⑱十方眾生至心信樂。欲生我國乃至十念。若不生者不取正覺。唯除五逆誹謗正法<br>
　⑲十方眾生發菩提心修諸功德。至心發願欲生我國。臨壽終時。<br>
　　假令不與大眾圍遶現其人前者。不取正覺<br>
　⑳十方眾生聞我名號係念我國殖諸德本。至心迴向欲生我國。不果遂者。不取正覺<br>
　㉑國中人天。不悉成滿三十二大人相者。不取正覺<br>
　㉒他方佛土諸菩薩眾來生我國。究竟必至一生補處。除其本願自在所化。<br>
　　為眾生故被弘誓鎧。積累德本度脫一切。遊諸佛國修菩薩行。供養十方諸佛如來。<br>
　　開化恒沙無量眾生。使立無上正真之道。超出常倫。諸地之行。現前修習普賢之德。<br>
　　若不爾者不取正覺<br>
　㉓國中菩薩。承佛神力供養諸佛。一食之頃不能遍至無量無數億那由他諸佛國者。<br>
　　不取正覺<br>
　㉔國中菩薩。在諸佛前現其德本。諸所求欲供養之具。若不如意者。不取正覺<br>
　㉕國中菩薩不能演說一切智者。不取正覺<br>
　㉖國中菩薩不得金剛那羅延身者。不取正覺<br>
　㉗國中人天。一切萬物嚴淨光麗。形色殊特窮微極妙無能稱量。其諸眾生。<br>
　　乃至逮得天眼。有能明了辨其名數者。不取正覺<br>
　㉘國中菩薩。乃至少功德者。不能知見其道場樹無量光色高四百萬里者。不取正覺<br>
　㉙國中菩薩。若受讀經法諷誦持說。而不得辯才智慧者。不取正覺<br>
　㉚國中菩薩。智慧辯才若可限量者。不取正覺<br>
　㉛國土清淨。皆悉照見十方一切無量無數不可思議諸佛世界。猶如明鏡睹其面像。<br>
　　若不爾者。不取正覺<br>
　㉜自地以上至于虛空。宮殿樓觀池流華樹。國土所有一切萬物。<br>
　　皆以無量雜寶百千種香而共合成。嚴飾奇妙超諸人天。其香普薰十方世界。<br>
　　菩薩聞者皆修佛行。若不爾者。不取正覺<br>
　㉝十方無量不可思議諸佛世界眾生之類。蒙我光明觸其體者。身心柔軟超過人天。<br>
　　若不爾者。不取正覺<br>
　㉞十方無量不可思議諸佛世界眾生之類。聞我名字。不得菩薩無生法忍諸深總持者。<br>
　　不取正覺<br>
　㉟十方無量不可思議諸佛世界。其有女人聞我名字。歡喜信樂發菩提心厭惡女身。<br>
　　壽終之後復為女像者。不取正覺<br>
　㊱十方無量不可思議諸佛世界諸菩薩眾。聞我名字。壽終之後常修梵行至成佛道。<br>
　　若不爾者。不取正覺<br>
　㊲十方無量不可思議諸佛世界諸天人民。聞我名字。五體投地稽首作禮。<br>
　　歡喜信樂修菩薩行。諸天世人莫不致敬。若不爾者。不取正覺<br>
　㊳國中人天。欲得衣服隨念即至。如佛所讚應法妙服自然在身。若有裁縫染治浣濯者。<br>
　　不取正覺<br>
　㊴國中人天。所受快樂。不如漏盡比丘者。不取正覺<br>
　㊵國中菩薩。隨意欲見十方無量嚴淨佛土。應時如願。於寶樹中皆悉照見。<br>
　　猶如明鏡睹其面像。若不爾者。不取正覺<br>
　㊶他方國土諸菩薩眾。聞我名字至于得佛。諸根缺陋不具足者。不取正覺<br>
　㊷他方國土諸菩薩眾。聞我名字。皆悉逮得清淨解脫三昧。住是三昧一發意頃。<br>
　　供養無量不可思議諸佛世尊。而不失定意。若不爾者。不取正覺<br>
　㊸他方國土諸菩薩眾。聞我名字。壽終之後生尊貴家。若不爾者。不取正覺<br>
　㊹他方國土諸菩薩眾。聞我名字。歡喜踊躍。修菩薩行具足德本。若不爾者。不取正覺<br>
　㊺他方國土諸菩薩眾。聞我名字。皆悉逮得普等三昧。住是三昧至于成佛。<br>
　　常見無量不可思議一切如來。若不爾者。不取正覺<br>
　㊻國中菩薩。隨其志願所欲聞法自然得聞。若不爾者。不取正覺<br>
　㊼他方國土諸菩薩眾。聞我名字。不即得至不退轉者。不取正覺<br>
　㊽他方國土諸菩薩眾。聞我名字。不即得至第一第二第三法忍。<br>
　　於諸佛法不能即得不退轉者。不取正覺<br>
◼ 爾時法藏比丘。說此願已而說頌（五字一句；夏集本高度雷同）<br>
◼ 於是法藏比丘。發斯弘誓建此願已。一向專志莊嚴妙土。所修佛國開廓廣大超勝獨妙。<br>
　建立常然無衰無變。於不可思議兆載永劫。積殖菩薩無量德行。。。（類於諸經各本）<br>
◼ 佛告阿難。法藏菩薩。今已成佛現在西方。去此十萬億剎。其佛世界名曰安樂。<br>
　成佛已來凡歷十劫。<br>
◼ 其佛國土各種功德。。。<br>
　佛言。我說無量壽佛光明威神巍巍殊妙。晝夜一劫尚不能盡<br>
◼ 無量壽佛各種功德。。。<br>
　此皆無量壽佛威神力故。本願力故。滿足願故。明了願故。堅固願故。究竟願故<br>
◼ 無量壽國。十方世界音聲之中最為第一<br>
◼ 其佛國土各種功德。。。<br>
◼ 譬如世間貧窮乞人在帝王邊。形貌容狀寧可類乎。。。<br>
　設第六天王。比無量壽佛國菩薩聲聞。光顏容色不相及逮。百千萬億不可計倍<br>
◼ 無量壽國其諸天人。衣服飲食華香瓔珞。諸蓋幢幡微妙音聲。所居舍宅宮殿樓閣。<br>
　稱其形色高下大小。。。<br>
【卷下】<br>
◼ 其有眾生生彼國者。皆悉住於正定之聚。。。<br>
◼ 十方世界諸天人民。其有至心願生彼國。凡有三輩。<br>
　其上輩者。捨家棄欲而作沙門。發菩提心。一向專念無量壽佛。。。<br>
　其中輩者。十方世界諸天人民。其有至心願生彼國。雖不能行作沙門大修功德。。。<br>
　其下輩者。十方世界諸天人民。其有至心欲生彼國。假使不能作諸功德。。。<br>
◼ 無量壽佛威神無極。十方世界無量無邊不可思議諸佛如來。<br>
　莫不稱歎於彼東南西北方四維上下恒沙佛國。無量無數諸菩薩眾。<br>
　皆悉往詣無量壽佛所。恭敬供養及諸菩薩聲聞大眾。聽受經法宣布道化。<br>
◼ 爾時世尊而說頌曰（五字一句；夏集本與之雷同）<br>
◼ 彼國菩薩。皆當究竟一生補處。。。<br>
　彼佛國中。諸聲聞眾身光一尋。菩薩光明照百由旬。<br>
　有二菩薩最尊第一。威神光明。普照三千大千世界。觀世音。大勢至。。。<br>
　其有眾生生彼國者。。。彼諸菩薩。成就如是無量功德。我但為汝略言之耳。<br>
　若廣說者。百千萬劫不能窮盡<br>
◼ 佛告彌勒菩薩諸天人等。其國微妙安樂清淨若此。何不力為善。念道之自然。<br>
　宜各勤精進。努力自求之。必得超絕去。往生安養國。橫截五惡趣。惡趣自然閉。。。<br>
　然世人薄俗。共諍不急之事。於此劇惡極苦之中。勤身營務以自給濟。。。<br>
　累世懟苦展轉其中。數千億劫無有出期。痛不可言甚可哀愍<br>
◼ 佛告彌勒菩薩諸天人等。。愛欲榮華不可常保。皆當別離無可樂者。。。<br>
　彌勒菩薩長跪白言。佛威神尊重。所說快善。聽佛經者貫心思之。<br>
　佛為法王尊超眾聖。普為一切天人之師。隨心所願皆令得道。今得值佛。<br>
　復聞無量壽聲。靡不歡喜。心得開明<br>
◼ 佛告彌勒。汝言是也。若有慈敬於佛者。實為大善。天下久久乃復有佛。<br>
　今我於此世作佛。演說經法宣布道教。。。汝等宜各精進求心所願。<br>
　無得疑惑中悔自為過咎。生彼邊地七寶宮殿。五百歲中受諸厄也。<br>
　彌勒白佛。受佛重誨。專精修學。如教奉行不敢有疑<br>
◼ 佛告彌勒。汝等能於此世。端心正意不作眾惡。甚為至德。。。<br>
　今我於此世間作佛。處於五惡五痛五燒之中。為最劇苦。<br>
　教化群生令捨五惡。令去五痛。令離五燒。降化其意。令持五善。<br>
　獲其福德度世長壽泥洹之道。。。<br>
◼ 佛告彌勒。吾語汝等是世五惡勤苦若此。五痛五燒展轉相生。<br>
　但作眾惡不修善本。皆悉自然入諸惡趣。。。天道施張自然糾舉。<br>
　綱紀羅網上下相應。煢煢忪忪當入其中。古今有是痛哉可傷<br>
◼ 佛語彌勒。汝今諸天人民及後世人。得佛經語當熟思之。能於其中端心正行。<br>
　主上為善率化其下。轉相敕令各自端守。。。<br>
　彌勒菩薩合掌白言。佛所說甚善世人實爾。如來普慈哀愍。悉令度脫。<br>
　受佛重誨不敢違失<br>
◼ 佛告阿難。汝起更整衣服合掌恭敬。禮無量壽佛。<br>
　於是阿難起整衣服。正身西向。恭敬禮無量壽佛。白言世尊。<br>
　願見彼佛安樂國土及諸菩薩聲聞大眾。說是語已。即時無量壽佛。放大光明。<br>
　普照一切諸佛世界。。。爾時阿難即見無量壽佛。威德巍巍如須彌山王。<br>
　高出一切諸世界上。相好光明靡不照耀。此會四眾一時悉見。彼見此土亦復如是<br>
◼ 爾時慈氏菩薩白佛言。何因何緣。彼國人民胎生化生。<br>
　佛告慈氏。若有眾生。以疑惑心修諸功德。願生彼國。不了佛智。不思議智。<br>
　不可稱智。大乘廣智。無等無倫最上勝智。於此諸智疑惑不信。<br>
　然猶信罪福修習善本。願生其國。此諸眾生生彼宮殿。壽五百歲。。。<br>
　當知此人。宿世之時。無有智慧疑惑所致<br>
◼ 佛告彌勒。譬如轉輪聖王別有宮室七寶莊飾。若有諸小王子。得罪於王輒內彼宮中。<br>
　繫以金鎖。。。此諸王子寧樂彼處不。對曰不也。。。。<br>
　佛告彌勒。此諸眾生亦復如是。以疑惑佛智生彼宮殿。無有形罰乃至一念惡事。<br>
　但於五百歲中不見三寶。不得供養修諸善本。以此為苦。。。<br>
　彌勒當知。其有菩薩生疑惑者。為失大利是故應當明信諸佛無上智慧。<br>
◼ 彌勒菩薩白佛言。世尊。於此世界有幾所不退菩薩。生彼佛國。<br>
　佛告彌勒。此世界有六十七億不退菩薩。往生彼國。。。他方佛土亦復如是<br>
　其第一佛名曰遠照。　　彼有百八十億菩薩。皆當往生。<br>
　其第二佛名曰寶藏。　　彼有九十億菩薩。皆當往生。<br>
　其第三佛名曰無量音。　彼有二百二十億菩薩。皆當往生。<br>
　其第四佛名曰甘露味。　彼有二百五十億菩薩。皆當往生。<br>
　其第五佛名曰龍勝。　　彼有十四億菩薩。皆當往生。<br>
　其第六佛名曰勝力。　　彼有萬四千菩薩。皆當往生。<br>
　其第七佛名曰師子。　　彼有五百億菩薩。皆當往生。<br>
　其第八佛名曰離垢光。　彼有八十億菩薩。皆當往生。<br>
　其第九佛名曰德首。　　彼有六十億菩薩。皆當往生。<br>
　其第十佛名曰妙德山。　彼有六十億菩薩。皆當往生。<br>
　其第十一佛名曰人王。　彼有十億菩薩。皆當往生。<br>
　其第十二佛名曰無上華。彼有無數不可稱計諸菩薩眾。皆不退轉。智慧勇猛。<br>
　　　　　　　　　　　　已曾供養無量諸佛。<br>
　　　　　　　　　　　　於七日中即能攝取百千億劫大士所修堅固之法。<br>
　　　　　　　　　　　　斯等菩薩皆當往生。<br>
　其第十三佛名曰無畏。　彼有七百九十億大菩薩眾。諸小菩薩及比丘等不可稱計。<br>
　　　　　　　　　　　　皆當往生。<br>
◼ 佛語彌勒。不但此十四佛國中諸菩薩等當往生也。十方世界無量佛國。<br>
　其往生者亦復如是甚多無數。我但說十方諸佛名號及菩薩比丘生彼國者。<br>
　晝夜一劫尚未能竟。我今為汝略說之耳<br>
◼ 佛語彌勒。當來之世經道滅盡。我以慈悲哀愍。特留此經止住百歲。<br>
　其有眾生值斯經者。隨意所願皆可得度<br>
◼ 佛語彌勒。如來興世難值難見。諸佛經道難得難聞。菩薩勝法諸波羅蜜。得聞亦難。<br>
　遇善知識聞法能行。此亦為難。若聞斯經信樂受持。難中之難無過此難。<br>
　是故我法如是作如是說如是教。應當信順。如法修行。<br>
◼ 爾時世尊說此經法。無量眾生皆發無上正覺之心。<br>
　萬二千那由他人得清淨法眼。二十二億諸天人民得阿那含。八十萬比丘漏盡意解。<br>
　四十億菩薩得不退轉。以弘誓功德而自莊嚴。於將來世當成正覺。<br>
◼ 爾時三千大千世界六種震動。普照十方國土。百千音樂自然而作。無量妙華芬芬而降。<br>
　佛說經已。彌勒菩薩。長老阿難及一切大眾。聞佛所說靡不歡喜
</p>

<p class="noprint"><a href="index.html">返回《個人文集》目錄</a></p>
<hr>
</div>
<span class="copyright"></span>
</center></body></html>
