<html>
<head>
<meta charset="utf-8">
<title>王維詩選</title>
<link rel="stylesheet" href="../util/article.css">
<style>
h1 { margin-bottom:0px }
h3 { color:brown; margin-top:10px; margin-bottom:5px }
.poem { font-size:20px; line-height:24px; margin-bottom:0px }
</style>
<script src="registry.js"></script>
</head>
<body><center>

<div class="content"><center>
<h1>維摩詰唐詩選</h1>

<p>王維（699年—761年），字摩詰，祖籍山西太原祁縣，唐代官員、大文人。</p>

<table bgcolor="white" cellpadding="5px">
<tr><td class=poem valign=top align=center nowrap>
<h3>酌酒與裴廸</h3>
酌酒與君君自寛，<br>
人情翻覆似波瀾。<br>
白首相知猶按劍，<br>
朱門先達笑彈冠。<br>
草色全經細雨濕，<br>
花枝欲動春風寒。<br>
世事浮雲何足問，<br>
不如高卧且加餐。
</td>
<td width="30px" rowspan=3></td>
<td class=poem valign=top align=center nowrap>
<h3>鳥鳴澗</h3>
人閒桂花落，夜靜春山空。<br>
月出驚山鳥，時鳴春澗中。<br>&nbsp;
<h3>竹里館</h3>
獨坐幽篁裏，彈琴復長嘯。<br>
深林人不知，明月來相照。
</td>
<td width="30px" rowspan=3></td>
<td class=poem valign=top align=center nowrap>
<h3>飯覆釜山僧</h3>
晚知清淨理，日與人群疏。<br>
將候遠山僧，先期掃弊廬。<br>
果從雲峯裡，顧我蓬蒿居。<br>
藉草飯松屑，焚香看道書。<br>
燃燈晝欲盡，鳴磬夜方初。<br>
一悟寂為樂，此生閒有餘。<br>
思歸何必深，身世猶空虚。
</td></tr>

<tr><td class=poem valign=top align=center nowrap>
<h3>鹿柴</h3>
空山新雨後，天氣晚來秋。<br>
明月松間照，清泉石上流。<br>
竹喧歸浣女，蓮動下漁舟。<br>
隨意春芳歇，王孫自可留。
</td><td class=poem valign=top align=center nowrap>
<h3>酬張少府</h3>
晚年惟好靜，萬事不關心。<br>
自顧無長策，空知返舊林。<br>
松風吹解帶，山月照彈琴。<br>
君問窮通理？漁歌入浦深。
</td><td class=poem valign=top align=center nowrap>
<h3>歸嵩山作</h3>
清川帶長薄，車馬去閒閒。<br>
流水如有意，暮禽相與還。<br>
荒城臨古渡，落日滿秋山。<br>
迢遞嵩高下，歸來且閉關。
</td></tr>

<tr><td class=poem valign=top align=center nowrap>
<h3>過香積寺</h3>
不知香積寺，數里入雲峯。<br>
古木無人徑，深山何處鐘。<br>
泉聲咽危石，日色冷青松。<br>
薄暮空潭曲，安禪製毒龍。
</td><td class=poem valign=top align=center nowrap>
<h3>秋夜獨坐</h3>
獨坐悲雙鬢，空堂欲二更。<br>
雨中山果落，燈下草蟲鳴。<br>
白髮终難變，黃金不可成。<br>
欲知除老病，唯有學無生。
</td><td class=poem valign=top align=center nowrap>
<h3>終南別業</h3>
中歲頗好道，晚家南山陲。<br>
興來每獨往，勝事空自知。<br>
行到水窮處，坐看雲起時。<br>
偶然值林叟，談笑無還期。
</td></tr></table>

<script>endOfArticle('20260209');</script>
</center></div>
</body></html>
