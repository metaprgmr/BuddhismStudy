<html>
<head>
<meta charset="utf-8">
<title>無量壽經對照•唐譯</title>
<link rel="stylesheet" href="../util/article.css">
<script src="WLSJs.js"></script>
</head>
<body><center>

<div class="content">
<script>
showWLSJs('TANG');
</script>

<hr>
<h1><a href="WLSJs_various.html">無量壽經對照</a>《唐譯》閱讀筆記</h1>

<p>
【無量壽如來會第五之一】<br>
◼ 萬二千人俱<br>
◼ 列二十五位尊者名 列聲聞衆上首<br>
　普賢文殊彌勒及賢劫中諸菩薩摩訶薩眾 列大菩薩衆上首<br>
　賢護等十六丈夫衆俱 列十一位名 咸共遵修普賢之道<br>
　滿足菩薩一切行願。。。八相成道。。。如是菩薩摩訶薩眾無量無邊。皆來集會。<br>
◼ 尊者阿難見如來光瑞希有。祈請。佛言善哉。。。<br>
◼ 往昔過阿僧祇無數大劫。有諸佛出現：（以近者先）<br>
　　然燈佛。苦行佛。月面。旃檀香佛。蘇迷盧積佛。妙高劫佛。<br>
　　離垢面佛。不染污佛。龍天佛。山聲王佛。蘇迷盧積佛。金藏佛。照曜光佛。<br>
　　光帝佛。大地種姓佛。光明熾盛琉璃金光佛。月像佛。開敷花莊嚴光佛。<br>
　　妙海勝覺遊戲神通佛。金剛光佛。大阿伽陀香光佛。捨離煩惱心佛。寶增長佛。<br>
　　勇猛積佛。勝積佛。持大功德法施神通佛。映蔽日月光佛。照曜琉璃佛。心覺花佛。<br>
　　月光佛。日光佛。花瓔珞色王開敷神通佛。水月光佛。破無明暗佛。真珠珊瑚蓋佛。<br>
　　底沙佛。勝花佛。法慧吼佛。師子吼鵝鴈聲佛。梵音龍吼佛。<br>
　如是等佛展轉出現於世。相去劫數皆過數量。<br>
　彼龍吼佛未出世前無央數劫。有世主佛。<br>
　世主佛前無邊劫數有佛出世。號世間自在王如來。<br>
◼ 彼佛法中有一比丘名曰法處。殊勝行願。念慧力增上。其心堅固。福智殊勝人相端嚴。<br>
◼ 法處比丘頌讚（七字一句；文不類夏集本）<br>
◼ 法處比丘發阿耨菩提心。求法。欲攝清淨莊嚴佛土。<br>
◼ 世尊為其廣說二十一億清淨佛土具足莊嚴。說是法時經于億歲。<br>
　法處比丘於彼土中。所有嚴淨之事悉皆攝受。滿足五劫思惟修習。所攝佛國超過於彼。<br>
　往詣世間自在王如來所。頂禮雙足右繞七匝。吿世尊。我已攝受具足功德嚴淨佛土。<br>
　佛言。今正是時。汝應具說令眾歡喜。亦令大眾皆當攝受圓滿佛土。<br>
◼ 四十八大誓願：（從② 始，除⑱ 外，均始於“若我成佛”）<br>
　①若我證得無上菩提。國中有地獄餓鬼畜生趣者。我終不取無上正覺<br>
　②國中眾生有墮三惡趣者。我終不取正覺<br>
　③國中有情若不皆同真金色者。不取正覺<br>
　④國中有情形貌差別有好醜者。不取正覺<br>
　⑤國中有情不得宿念。下至不知億那由他百千劫事者。不取正覺<br>
　⑥國中有情若無天眼。乃至不見億那由他百千佛國土者。不取正覺<br>
　⑦國中有情不獲天耳。乃至不聞億那由他百千踰繕那外佛說法者。不取正覺<br>
　⑧國中有情無他心智。乃至不知億那由他百千佛國土中有情心行者。不取正覺<br>
　⑨國中有情不獲神通自在波羅蜜多。於一念頃不能超過億那由他百千佛剎者。<br>
　　不取正覺<br>
　⑩國中有情起於少分我我所想者。不取菩提<br>
　⑪國中有情若不決定成等正覺證大涅槃者。不取菩提<br>
　⑫光明有限。下至不照億那由他百千及算數佛剎者。不取菩提<br>
　⑬壽量有限乃至俱胝那由他百千及算數劫者。不取菩提<br>
　⑭國中聲聞無有知其數者。假使三千大千世界滿中有情及諸緣覺。<br>
　　於百千歲盡其智算亦不能知。若有知者不取正覺<br>
　⑮國中有情壽量有限齊者。不取菩提。唯除願力而受生者<br>
　⑯國中眾生若有不善名者。不取正覺<br>
　⑰彼無量剎中無數諸佛。不共諮嗟稱歎我國者。不取正覺<br>
　⑱若我證得無上覺時。餘佛剎中諸有情類。聞我名已所有善根心心迴向願生我國。<br>
　　乃至十念若不生者。不取菩提。唯除造無間惡業誹謗正法及諸聖人<br>
　⑲於他剎土。有諸眾生發菩提心。及於我所起清淨念。復以善根迴向願生極樂。<br>
　　彼人臨命終時。我與諸比丘眾。現其人前。若不爾者。不取正覺<br>
　⑳無量國中所有眾生。聞說我名以己善根迴向極樂。若不生者。不取菩提<br>
　㉑國中菩薩皆不成就三十二相者。不取菩提<br>
　㉒於彼國中。所有菩薩於大菩提。咸悉位階一生補處。唯除大願諸菩薩等。<br>
　　為諸眾生被精進甲。勤行利益修大涅槃。遍諸佛國行菩薩行。供養一切諸佛如來。<br>
　　安立洹沙眾生住無上覺。所修諸行復勝於前。行普賢道而得出離。若不爾者不取菩提<br>
　㉓國中菩薩每於晨朝。供養他方乃至無量億那由他百千諸佛。<br>
　　以佛威力即以食前還到本國。若不爾者不取菩提<br>
　㉔於彼剎中諸菩薩眾。所須種種供具。於諸佛所殖諸善根。如是色類不圓滿者不取菩提<br>
　㉕國中菩薩說諸法要。不善順入一切智者。不取菩提<br>
　㉖彼國所生諸菩薩等。若無那羅延堅固力者。不取正覺<br>
　㉗周遍國中諸莊嚴具。無有眾生能總演說。乃至有天眼者。<br>
　　不能了知所有雜類形色光相。若有能知及總宣說者。不取菩提<br>
　㉘國中具有無量色樹高百千由旬。諸菩薩中有善根劣者若不能了知不取正覺<br>
　㉙國中眾生讀誦經典教授敷演。若不獲得勝辯才者。不取菩提<br>
　㉚國中菩薩有不成就無邊辯才者。不取菩提<br>
　㉛國土光淨遍無與等。徹照無量無數不可思議諸佛世界。如明鏡中現其面像。<br>
　　若不爾者。不取菩提<br>
　㉜國界之內地及虛空有無量種香。復有百千億那由他數眾寶香鑪。香氣普熏遍虛空界。<br>
　　其香殊勝超過人天珍。奉如來及菩薩眾。若不爾者。不取菩提<br>
　㉝周遍十方。無量無數不可思議無等界眾生之輩。蒙佛威光所照觸者。<br>
　　身心安樂超過人天。若不爾者不取正覺<br>
　㉞無量不可思議無等界諸佛剎中菩薩之輩聞我名已。若不證得離生獲陀羅尼者。<br>
　　不取正覺<br>
　㉟周遍無數不可思議無有等量。諸佛國中所有女人。聞我名已得清淨信。<br>
　　發菩提心厭患女身。若於來世不捨女人身者。不取菩提<br>
　㊱無量無數不可思議無等佛剎菩薩之眾。聞我名已得離生法。若不修行殊勝梵行。<br>
　　乃至到於大菩提者。不取正覺<br>
　㊲周遍十方無有等量諸佛剎中所有菩薩。聞我名已五體投地。以清淨心修菩薩行。<br>
　　若諸天人不禮敬者。不取正覺<br>
　㊳國中眾生所須衣服隨念即至。如佛命善來比丘法服自然在體。若不爾者。不取菩提<br>
　㊴諸眾生類纔生我國中。若不皆獲資具心淨安樂。如得漏盡諸比丘者。不取菩提<br>
　㊵國中群生。隨心欲見諸佛淨國殊勝莊嚴。於寶樹間悉皆出現。<br>
　　猶如明鏡見其面像若不爾者。不取菩提<br>
　㊶餘佛剎中所有眾生聞我名已。乃至菩提諸根有闕德用非廣者。不取菩提<br>
　㊷餘佛剎中所有菩薩。聞我名已若不皆善分別勝三摩地名字語言。菩薩住彼三摩地中。<br>
　　於一剎那言說之頃。不能供養無量無數不可思議無等諸佛。又不現證六三摩地者。<br>
　　不取正覺<br>
　㊸餘佛土中有諸菩薩。聞我名已。壽終之後。若不得生豪貴家者。不取正覺<br>
　㊹餘佛剎中所有菩薩聞我名已。若不應時修菩薩行。清淨歡喜得平等住具諸善根。<br>
　　不取正覺<br>
　㊺他方菩薩聞我名已。皆得平等三摩地門。住是定中常供無量無等諸佛。<br>
　　乃至菩提終不退轉。若不爾者。不取正覺<br>
　㊻國中菩薩隨其志願。所欲聞法自然得聞。若不爾者。不取正覺<br>
　㊼餘佛剎中所有菩薩聞我名已。於阿耨多羅三藐三菩提有退轉者。不取正覺<br>
　㊽餘佛國中所有菩薩。若聞我名應時不獲一二三忍。於諸佛法不能現證不退轉者。<br>
　　不取菩提<br>
◼ 發此願已。說頌（七字一句；文不類夏集本）<br>
◼ 法處比丘廣發如是大願已。如實安住種種功德。。。<br>
　修習如是菩薩行時。經於無量無數不可思議。無有等等億那由他百千劫內。。。<br>
　如是種種圓滿善根。非以語言能盡邊際。。。<br>
　由是因緣能令無量無數不可思議諸眾生等。安住阿耨多羅三藐三菩提<br>
◼ 阿難問佛。法處菩薩成菩提者。為過來耶。為今現在他方世界耶',<br>
◼ 佛告阿難。西方去此十萬億佛剎。彼有世界名曰極樂。法處比丘在彼成佛。號無量壽。<br>
　今現在說法。無量菩薩及聲聞眾恭敬圍繞。<br>
◼ 彼佛光明普照無量無數不可思議佛剎。南西北方四維上下如恒河沙等國土。<br>
　是以無量壽佛復有異名謂無量光。無邊光。無著光。無礙光。光照王端嚴光。愛光。<br>
　喜光。可觀光。不思議光。無等光不可稱量光。映蔽日光。映蔽月光。掩奪日月光。<br>
◼ 彼無量壽如來。諸聲聞眾不可稱量知其邊際。<br>
　彼大目揵連等所知數量如毛端水。餘不測者猶如大海。<br>
　諸菩薩摩訶薩眾亦復如是。非以算計之所能知。<br>
◼ 彼佛壽命無量無邊。不可知其劫數多少。聲聞菩薩及諸天人壽量亦爾。<br>
◼ 佛告阿難。彼佛受生經今十劫。<br>
◼ 彼極樂界無量功德具足莊嚴。。。<br>
【無量壽如來會第五之二】<br>
◼ 彼極樂界無量功德具足莊嚴。。。<br>
◼ 彼極樂界無量功德具足莊嚴。。。<br>
◼ 彼極樂界無量功德具足莊嚴。。。<br>
◼ 東南西北方四維上下如恒沙界。一一界中有如恒沙菩薩。<br>
　為欲瞻禮供養無量壽佛及諸聖眾來詣佛所。<br>
　爾時世尊說頌（五字一句；夏集本雷同於此）<br>
◼ 極樂世界所有菩薩。於無上菩提皆悉安住一生補處。。。<br>
◼ 彼佛剎中諸聲聞眾。皆有身光能照一尋。菩薩光照極百千尋。<br>
　除二菩薩光明常照三千大千世界。一名觀自在。二名大勢至。<br>
　此二菩薩從娑婆世界捨壽量已往生彼國。<br>
◼ 彼極樂界所生菩薩。。。此皆由無量壽佛本願加威及曾供如來。<br>
　善根相續無缺減故。善修習故。善攝取故。善成就故<br>
◼ 彼極樂界諸菩薩眾。所說語言與一切智相應。。。<br>
　我今略說彼極樂界所生菩薩摩訶薩眾真實功德悉皆如是。<br>
　假令我身住壽百千億那由他劫。彼諸菩薩摩訶薩等真實功德不可窮盡。<br>
◼ 爾時世尊告阿難言。此是無量壽佛極樂世界。<br>
　汝應從坐而起合掌恭敬五體投地為佛作禮。<br>
　彼佛名稱遍滿十方。彼一一方恒沙諸佛。皆共稱讚無礙無斷。<br>
◼ 是時阿難。即從坐起偏袒右肩。西面合掌五體投地。欲見極樂世界無量壽如來。<br>
　并供養奉事無量百千億那由他佛及菩薩眾。種諸善根。<br>
　時無量壽佛。即於掌中放大光明。遍照百千俱胝那由他剎。。。<br>
　彼無量壽如來應正等覺光明。映蔽一切聲聞及諸菩薩。令諸有情悉皆得見。<br>
　彼極樂界菩薩聲聞人天眾等。一切皆睹娑婆世界釋迦如來。及比丘眾圍繞說法<br>
◼ 佛問彌勒菩薩見彼佛剎諸莊嚴不。彌勒曰見。<br>
　佛告彌勒。若有眾生。墮於疑悔積集善根。希求佛智。普遍智。不思議智。<br>
　無等智。威德智。廣大智。於自善根不能生信。以此因緣。於五百歲住宮殿中。<br>
　不見佛不聞法。不見菩薩及聲聞眾。<br>
　若有眾生。斷除疑悔積集善根。希求佛智乃至廣大智信已善根。<br>
　此人於蓮華內結加趺坐忽然化生。瞬息而出。<br>
　當知疑惑與諸菩薩為大損害<br>
◼ 彌勒菩薩問佛。於此國界不退菩薩當生極樂國者其數幾何。<br>
　佛告彌勒。此佛土中有七十二億菩薩。種諸善根當生彼國。<br>
　從難忍如來佛國。有十八億不退菩薩。當生極樂世界。<br>
　東北方寶藏佛國中。有九十億不退菩薩。當生彼土。<br>
　從無量聲如來國中。有二十二億不退菩薩。當生彼土。<br>
　從光明如來國中。有三十二億不退菩薩。當生彼土。<br>
　從龍天如來國中。有十四億不退菩薩。當生彼土。<br>
　從勝天力如來國中。有十二千不退菩薩。當生彼土。<br>
　從師子如來國中。有五百不退菩薩。當生彼土。<br>
　從離塵如來國中。有八十一億不退菩薩。當生彼土。<br>
　從世天如來國中。有六十億不退菩薩。當生彼土。<br>
　從勝積如來國中。有六十億不退菩薩。當生彼土。<br>
　從人王如來國中。有十俱胝不退菩薩。當生彼土。<br>
　從勝花如來國中。有五百菩薩。具大精進發趣一乘。<br>
　　於七日中能令眾生離百千億那由他劫生死流轉。當生極樂界。<br>
　從發起精進如來國中。有六十九億不退菩薩。當生彼土。<br>
◼ 阿逸多。今此法門付囑於汝。應當愛樂修習。乃至經一晝夜。<br>
　受持讀誦生希望心。於大眾中為他開示。當令書寫執持經卷。於此經中生導師想。<br>
　勸令聽聞不生憂惱。設入大火不應疑悔。當令是法久住不滅。應勤修行隨順我教。<br>
◼ 世尊說頌（七字一句；文頗類夏集本）<br>
◼ 世尊說是經已。<br>
　天人世間有萬二千那由他億眾生。遠塵離垢得法眼淨。<br>
　二十億眾生。得阿那含果。<br>
　六千八百比丘。諸漏已盡心得解脫。<br>
　四十億菩薩。於無上菩提住不退轉。被大甲冑當成正覺。<br>
　有二十五億眾生得不退忍。有四萬億那由他百千眾生。於無上菩提未曾發意。<br>
　　今始初發種諸善根。願生極樂世界見阿彌陀佛。皆當往生彼如來土。<br>
　　各於異方次第成佛同名妙音。<br>
　有八萬億那由他眾生。得授記法忍成無上菩提。<br>
　　彼無量壽佛昔行菩薩道時成熟有情。悉皆當生極樂世界。<br>
　　憶念儔昔所發思願皆得成滿<br>
◼ 爾時三千大千世界六種震動。種種希有神變。一切大眾聞佛所說。皆大歡喜
</p>

<p class="noprint"><a href="index.html">返回《個人文集》目錄</a></p>
<hr>
</div>
<span class="copyright"></span>
</center></body></html>

