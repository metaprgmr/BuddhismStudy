<html>
<head>
<meta charset="utf-8">
<title>無量壽經對照•宋譯</title>
<link rel="stylesheet" href="../util/article.css">
<script src="WLSJs.js"></script>
</head>
<body><center>

<div class="content">
<script>
showWLSJs('SONG');
</script>

<hr>
<h1><a href="WLSJs_various.html">無量壽經對照</a>《宋譯》閱讀筆記</h1>

<p>
【卷上】<br>
◼ 三萬二千人俱<br>
◼ 列三十一位尊者名<br>
◼ 阿難尊者祈請<br>
◼ 佛告三十八位如來，以近者先：<br>
　　　　　　　然燈　　缽囉多波野輸　　　　　發光　　贊那曩誐囉護<br>
　　　　　　須彌劫　　　　　　月面　　　　無垢面　　　　　　無著<br>
　　　　　　　龍主　　　　　　日面　　　山響音王　　　　　須彌峰<br>
　　　　　　　金藏　　　　　　火光　　　　不動地　　　　　琉璃光<br>
　　　　　　　月王　　　　　　日音　　　散華莊嚴　　　　　吉祥峰<br>
　　持海慧自在通王　　　　　　施光　　　大香象光　　　　離一切垢<br>
　　　　　　勇猛峰　　　　　　寶光　　持多德得通　　　　過日月光<br>
　　　　最上琉璃光　慧花開心行出生　　大華林通王　　　　　一月光<br>
　　　　破無明黑暗　　　真珠珊瑚蓋　三乘法自在王　師子海峰自在王<br>
　　　梵音聲自在王　　　　世自在王<br>
◼ 有苾芻名曰作法 以伽他嘆佛（七字一句；夏集本雷同之）<br>
◼ 求說諸佛剎功德莊嚴<br>
　世自在王如來即為宣說八十四百千俱胝那由佛剎功德莊嚴廣大圓滿之相　經於一劫<br>
◼ 發大誓願經於五劫 復詣世自在王如來所 我今成就<br>
◼ 三十六大誓願：（從② 始，除⑤ 外，均始於“我得菩提成正覺已”）<br>
　①願如證得阿耨多羅三藐三菩提。所居佛剎。具足無量不可思議功德莊嚴。<br>
　　所有一切眾生。及焰摩羅界。三惡道中地獄餓鬼畜生。皆生我剎受我法化。<br>
　　不久悉成阿耨多羅三藐三菩提。一切皆得身真金色<br>
　②十方世界所有眾生。令生我剎如諸佛土。人天之眾。遠離分別諸根寂靜。<br>
　　悉皆令得阿羅多羅三藐三菩提。<br>
　③十方世界所有眾生。令生我剎得大神通。經一念中周遍巡歷百千俱胝那由他佛剎。<br>
　　供養諸佛深植善本。悉皆令得阿羅多羅三藐三菩提。<br>
　④所有眾生令生我剎。一切皆得宿命通。能善觀察百千俱胝那由他劫過去之事。<br>
　　悉皆令得阿羅多羅三藐三菩提。<br>
　⑤我得菩提。成正覺已。所有眾生令生我剎。一切皆得清淨天眼。<br>
　　能見百千俱胝那由他世界麤細色相。悉皆令得阿羅多羅三藐三菩提。<br>
　⑥所有眾生令生我剎。一切皆得他心通。善能了知百千俱胝那由他眾心心所法。<br>
　　悉皆令得阿羅多羅三藐三菩提。<br>
　⑦所有眾生令生我剎。一切皆得住正信位。離顛倒想堅固修習。<br>
　　悉皆令得阿羅多羅三藐三菩提。<br>
　⑧所有眾生令生我剎。所修正行善根無量。遍圓寂界而無間斷。<br>
　　悉皆令得阿羅多羅三藐三菩提。<br>
　⑨所有眾生令生我剎。雖住聲聞緣覺之位。往百千俱胝那由他寶剎之內。遍作佛事。<br>
　　悉皆令得阿羅多羅三藐三菩提。<br>
　⑩所有眾生令生我剎。一切皆得無邊光明。而能照曜百千俱胝那由他諸佛剎土。<br>
　　悉皆令得阿羅多羅三藐三菩提。<br>
　⑪所有眾生令生我剎。命不中夭。壽百千俱胝那由他劫。<br>
　　悉皆令得阿羅多羅三藐三菩提。<br>
　⑫所有眾生令生我剎。無不善名。聞無量無數諸佛剎土。無名無號無相無形。<br>
　　無所稱讚。而無疑謗身心不動。悉皆令得阿羅多羅三藐三菩提。<br>
　⑬所有眾生求生我剎。念吾名號發志誠心堅固不退。彼命終時。<br>
　　我令無數苾芻現前圍繞來迎彼人。經須臾間得生我剎。<br>
　　悉皆令得阿羅多羅三藐三菩提。<br>
　⑭所有十方無量無邊。無數世界一切眾生。聞吾名號發菩提心。種諸善根隨意求生。<br>
　　諸佛剎土無不得生。悉皆令得阿羅多羅三藐三菩提。<br>
　⑮所有眾生令生我剎。皆具三十二種大丈夫相。一生令得阿耨多羅三藐三菩提。<br>
　⑯所有眾生令生我剎。若有大願未欲成佛為菩薩者。我以威力。令彼教化一切眾生。<br>
　　皆發信心。修菩提行。普賢行。寂滅行。淨梵行最勝行。及一切善行。<br>
　　悉皆令得阿羅多羅三藐三菩提。<br>
　⑰所有眾生令生我剎。於一切處承事供養無量百千俱胝那由他諸佛。種諸善根。<br>
　　隨意所求無不滿願。悉皆令得阿羅多羅三藐三菩提。<br>
　⑱我剎土中所有菩薩。皆得成就一切智慧。善談諸法祕要之義。<br>
　　不久速成阿耨多羅三藐三菩提。<br>
　⑲我居寶剎所有菩薩。發勇猛心運大神通。往無量無邊無數世界諸佛剎中。<br>
　　以真珠瓔珞。寶蓋幢幡。衣服臥具。飲食湯藥。香華伎樂。供養承事迴求菩提。<br>
　　速得成就阿耨多羅三藐三菩提。<br>
　⑳我居寶剎所有菩薩。發大道心。欲以真珠瓔珞。寶蓋幢幡衣服臥具。飲食湯藥。<br>
　　香華伎樂。承事供養他方世界無量無邊諸佛而不能往。我於爾時以宿願力。<br>
　　令彼他方諸佛各舒手臂至我剎中受是供養。令彼速成阿耨多羅三藐三菩提。<br>
　㉑我居寶剎所有菩薩。隨自意樂不離此界。欲以真珠瓔珞。寶蓋幢幡。衣服臥具。<br>
　　飲食湯藥。香華伎樂。供養他方無量諸佛。又復思惟。如佛展臂至此受供。<br>
　　劬勞諸佛令我無益。作是念時。我以神力。令此供具自至他方諸佛面前。<br>
　　一一供養。爾時菩薩。不久悉成阿耨多羅三藐三菩提。<br>
　㉒我居寶剎所有菩薩。身長十六由旬。得那羅延力。身相端嚴光明照曜。善根具足。<br>
　　成就阿耨多羅三藐三菩提。<br>
　㉓我居寶剎所有菩薩。為諸眾生通達法藏。安立無邊一切智慧。斷盡諸結。<br>
　　悉得證成阿耨多羅三藐三菩提。<br>
　㉔我居寶剎所有菩薩。以百千俱胝那由他種種珍寶造作香爐。下從地際上至空界。<br>
　　常以無價栴檀之香。普薰供養十方諸佛。令得速成阿耨多羅三藐三菩提。<br>
　㉕所居佛剎廣博嚴淨光瑩如鏡。悉能照見無量無邊一切佛剎。眾生睹者生希有心。<br>
　　不久速成阿耨多羅三藐三菩提。<br>
　㉖我居寶剎所有菩薩。晝夜六時恒受快樂。過於諸天。入平等總持門。<br>
　　身光普照無邊世界。不久得成阿耨多羅三藐三菩提。<br>
　㉗所有十方無量無邊。無數世界一切女人。若有厭離女身者。聞我名號。<br>
　　發清淨心歸依頂禮。彼人命終即生我剎成男子身。悉得證成阿耨多羅三藐三菩提。<br>
　㉘所有十方無量無邊。無數佛剎聲聞緣覺。聞我名號修持淨戒。堅固不退速坐道場。<br>
　　成就阿耨多羅三藐三菩提。<br>
　㉙所有十方無量無邊。不可思議無等佛剎一切菩薩。聞我名號五體投地。禮拜歸命。<br>
　　復得天上人間一切有情。尊重恭敬親近侍奉增益功德。成就阿耨多羅三藐三菩提。<br>
　㉚所有眾生發淨信心。為諸沙門婆羅門。染衣洗衣裁衣縫衣修作僧服。<br>
　　或自手作或使人作。作已迴向。是人所感。八十一生得最上衣隨身豐足。<br>
　　於最後身來生我剎。成就阿耨多羅三藐三菩提。<br>
【卷中】<br>
　㉛所有一切眾生。聞我名號永離熱惱心得清涼。行正信行得生我剎。<br>
　　坐寶樹下證無生忍。成就阿耨多羅三藐三菩提。<br>
　㉜所有十方一切佛剎諸菩薩眾。聞我名號應時證得寂靜三摩地。住是定已。於一念中。<br>
　　得見無量無邊不可思議諸佛世尊。承事供養。成就阿耨多羅三藐三菩提。<br>
　㉝所有十方一切佛剎聲聞菩薩。聞我名號證無生忍。成就一切平等善根。<br>
　　住無功用離加行故。不久令得阿耨多羅三藐三菩提。<br>
　㉞所有十方一切佛剎諸菩薩眾。聞我名已生希有心。是人即得普遍菩薩三摩地。<br>
　　住此定已。於一念中。得至無量無數不可思議諸佛剎中。恭敬尊重供養諸佛。<br>
　　成就阿耨多羅三藐三菩提。<br>
　㉟於我剎中所有菩薩。或樂說法或樂聽法。或現神足或往他方。隨意修習無不圓滿。<br>
　　皆令證得阿耨多羅三藐三菩提。<br>
　㊱所有十方一切佛剎聞我名者。應時即得初忍二忍乃至無生法忍。<br>
　　成就阿耨多羅三藐三菩提。<br>
◼ 發如是願已。承佛威神說頌（五字一句）<br>
◼ 發是願已 歷大阿僧祇劫修菩薩行 。。。<br>
　如是經無量無數百千萬億劫親近諸佛植眾德本 所集阿耨多羅三藐三菩提<br>
◼ 作法苾芻行菩薩行 利樂一切眾生令發阿耨多羅三藐三菩提心<br>
◼ 阿難問 作法苾芻為是過來現佛耶<br>
　世尊告 彼佛如來。。。恭敬圍繞而為說法（夏集本雷同）<br>
　彼佛光明。。。<br>
　今此光明名無量光。無礙光。常照光。不空光。利益光。愛樂光。安隱光。<br>
　解脫光。無等光。不思議光。過日月光。奪一切世間光。無垢清淨光。<br>
　我住一劫。說此光明功德利益。亦不能盡。<br>
◼ 無量壽如來。有如是百千萬十萬百萬。一俱胝百俱胝千俱胝。緊迦囉數。<br>
　頻婆囉數。那由他數。阿由他數。毘婆訶數。嚩娑那數。穰伽數。阿僧祇數。<br>
　十阿僧祇數。百阿僧祇數。千阿僧祇數。百千阿僧祇數。阿摩儞野數。<br>
　不可思議數。如是無量無數聲聞之眾。譬喻算數數不能及。<br>
　。。。如是彼佛。有如是無量不可算數聲聞弟子。<br>
◼ 彼土大富無量。唯受快樂無有眾苦。無地獄餓鬼畜生焰魔羅界及八難之報。<br>
　唯有清淨菩薩摩訶薩及聲聞之眾<br>
◼ 彼土種種寶柱。百千珍寶。而用莊嚴。。。唯以黃金為地<br>
◼ 阿難問四大王天忉利天<br>
　佛告。夜摩兜率乃至色無色界一切諸天。皆依空界而住。。。<br>
　業因果報不可思議。。。諸佛聖力不可思議<br>
◼ 彼佛國土雖無大海。而有泉河處處交流。其水或闊十由旬。二十由旬。<br>
　三十由旬。乃至百千由旬。深十二由旬。其水清淨具八功德出微妙聲。<br>
　譬如百千萬種音樂之聲。遍諸佛剎。一切眾生聞者適悅得大快樂。<br>
　又水兩岸。。。（夏集本雷同）<br>
◼ 彼土眾生。色相端嚴福德無量。智慧明了神通自在。<br>
　宮殿樓閣。園林池沼。。。<br>
◼ 彼土眾生。思香花等欲供諸佛。。。<br>
　如是彼土功德莊嚴不可思議<br>
◼ 彼土食時。香風自起吹動寶樹。。。<br>
◼ 彼土無其黑闇。無其星曜。無其日月。無其晝夜。無其取捨。無其分別。。。<br>
◼ 四維上下恒沙世界。諸佛如來出廣長舌相。放無量光說誠實言。<br>
　稱讚無量壽佛不可思議功德<br>
◼ 若有善男子善女人。聞此經典受持讀誦書寫供養。晝夜相續求生彼剎。<br>
　是人臨終。無量壽如來與諸聖眾現在其前。經須臾間。即得往生極樂世界。<br>
　不退轉於阿耨多羅三藐三菩提<br>
◼ 若有善男子善女人。發菩提心已。持諸禁戒堅守不犯。饒益有情。<br>
　所作善根悉施與之。令得安樂。憶念西方無量壽如來及彼國土。<br>
　是人命終。如佛色相種種莊嚴。生寶剎中賢聖圍繞。<br>
　速得聞法永不退轉於阿耨多羅三藐三菩提<br>
◼ 發十善心。。。如是晝夜思惟極樂世界無量壽佛。種種功德種種莊嚴。<br>
　志心歸依頂禮供養。是人臨終。不驚不怖心不顛倒。即得往生彼佛國土。<br>
　有無量無數諸佛世尊。稱讚無量壽佛功德名號。聞是法已。<br>
　永不退於阿耨多羅三藐三菩提<br>
【卷下】<br>
◼ 四維上下恒河沙數佛剎。一一剎中。有無量無數菩薩摩訶薩。<br>
　及無量無數聲聞之眾。以諸香花幢幡寶蓋。持用供養極樂世界無量壽佛。<br>
◼ 世尊說頌（七字一句；夏集本類之）<br>
◼ 觀自在菩薩問言。何以無量壽佛於其面門。放無量光照諸佛剎<br>
◼ 世尊吿。彼佛如來。於過去無量無邊阿僧祇劫前。為菩薩時發大誓言。<br>
　我於未來成正覺時。若有十方世界無量眾生。聞我名號或頂禮憶念。<br>
　或稱讚歸依。或香花供養等。如是眾生速生我剎。見此光明即得解脫。<br>
　若諸菩薩見此光明即得受記證不退位。手持香花及諸供具。<br>
　往十方界無邊淨剎。供養諸佛而作佛事增益功德。<br>
　經須臾間復還本土受諸快樂。是故光明而入佛頂<br>
◼ 所有菩提之樹。高一千六百由旬。。。<br>
◼ 每於辰時香風自起吹此寶樹。樹相敦觸出微妙音。其聲普聞無量世界。。。<br>
　如是佛剎花果樹木。與諸眾生而作佛事。皆是彼佛過去大願之所攝受<br>
◼ 彼剎所有現來。一切菩薩摩訶薩。一生令得阿耨多羅三藐三菩提。<br>
　若有菩薩。以宿願故入生死界。作師子吼利益有情。我令隨意而作佛事<br>
◼ 彼佛剎中一切菩薩及諸聲聞。身相端嚴圓光熾盛。周迴照耀百千由旬。<br>
　有二菩薩。身光遠照三千大千世界。一名觀自在。二名大精進。<br>
◼ 彼佛剎中一切菩薩。容貌柔和相好具足。禪定智慧通達無礙。。。<br>
　此諸菩薩。我土五濁之所無有。經百千俱胝劫說不能盡<br>
◼ 吾今此土。所有菩薩摩訶薩。已曾供養無量諸佛植眾德本。<br>
　命終之後。皆得生於極樂世界。阿難。汝起合掌面西頂禮。<br>
　爾時阿難。即從座起合掌面西。頂禮之間忽然得見極樂世界無量壽佛。。。<br>
　彼無量壽佛與諸菩薩聲聞之眾。亦見我身及娑婆世界菩薩聲聞人天之眾<br>
◼ 世尊告慈氏菩薩言。汝見極樂世界。。。不<br>
　慈氏菩薩言。如佛所說一一皆見。<br>
　慈氏白言。云何此界一類眾生。雖亦修善而不求生。<br>
　佛告慈氏。此等眾生智慧微淺。。。分別西方不及天界。。。<br>
　佛言慈氏。極樂國中有胎生不。。。<br>
　此等眾生。所種善根不能離相。不求佛慧妄生分別。。。<br>
　慈氏白言。今此娑婆世界及諸佛剎。有幾多菩薩摩訶薩。得生極樂世界。<br>
　佛言。我此娑婆世界。有七十二俱胝那由他菩薩摩訶薩。<br>
　已曾供養無量諸佛植眾德本。當生彼國親近供養無量壽佛。成就<br>
◼ 難忍佛剎。　有十八俱胝那由他菩薩摩訶薩。生彼國土。<br>
　寶藏佛剎。　有九十俱胝那由他菩薩摩訶薩。生彼國土。<br>
　火光佛剎。　有二十二俱胝那由他菩薩摩訶薩。生彼國土。<br>
　無量光佛剎。有二十五俱胝那由他菩薩摩訶薩。生彼國土。<br>
　世燈佛剎。　有六十俱胝那由他菩薩摩訶薩。生彼國土。<br>
　龍樹佛剎。　有一千四百菩薩摩訶薩。生彼國土。<br>
　無垢光佛剎。有二十五俱胝那由他菩薩摩訶薩。生彼國土。<br>
　師子佛剎。　有一千八百菩薩摩訶薩。生彼國土。<br>
　吉祥峰佛剎。有二千一百俱胝那由他菩薩摩訶薩。生彼國土。<br>
　仁王佛剎。　有一千俱胝那由他菩薩摩訶薩。生彼國土。<br>
　花幢佛剎。　有一俱胝菩薩摩訶薩。生彼國土。<br>
　光明王佛剎。有十二俱胝菩薩摩訶薩。生彼國土。<br>
　得無畏佛剎。有六十九俱胝那由他菩薩摩訶薩。生彼國土。<br>
　如是功德莊嚴極樂國土。滿彼算數無量之劫。說不能盡。<br>
◼ 若有善男子善女人。得聞無量壽佛名號。發一念信心。歸依瞻禮。<br>
　當知此人非是小乘。於我法中得名第一弟子<br>
◼ 若有眾生。於此經典書寫供養受持讀誦。為他演說。乃至於一晝夜。<br>
　思惟彼剎及佛身功德。此人命終速得生彼。成就阿耨多羅三藐三菩提<br>
◼ 佛告慈氏。今此經典甚深微妙廣利眾生。<br>
　若有眾生。於此正法受持讀誦書寫供養。彼人臨終。<br>
　假使三千大千世界滿中大火。亦能超過生彼國土。<br>
　是人已曾值過去佛受菩提記。一切如來同所稱讚。無上菩提隨意成就。<br>
◼ 佛言慈氏。佛世難值正法難聞。如來所行亦應隨行。於此經典作大守護。<br>
　為諸有情長夜利益。莫令眾生墮在五趣莊嚴獄中。<br>
　令諸有情種修福善求生淨剎。<br>
◼ 世尊說頌（七字一句；夏集本雷同之）<br>
◼ 爾時世尊。說此法時。<br>
　有十二俱胝那由他人。遠塵離垢得法眼淨。<br>
　八百苾芻。漏盡意解心得解脫。<br>
　有二十二俱胝那由他天人人眾。證阿那含果。<br>
　有二十五俱胝人。得法忍不退。<br>
　有四十俱胝百千那由他人。發阿耨菩提心。種諸善根皆願生極樂。<br>
　有十方佛剎。若現在生及未來生。見無量壽佛者。<br>
　各有八萬俱胝那由他人。得然燈佛記。名妙音如來。當得阿耨菩提。<br>
　彼諸有情。皆是無量壽佛宿願因緣。俱得往生極樂世界。<br>
◼ 佛說是語時。三千大千世界六種震動。雨諸香花積至于膝。<br>
　復有諸天於虛空中。作妙音樂出隨喜聲。乃至色界諸天。<br>
　悉皆得聞歎未曾有。爾時尊者阿難及慈氏菩薩等。<br>
　并天龍八部一切大眾。聞佛所說皆大歡喜信受奉行
</p>

<p class="noprint"><a href="index.html">返回《個人文集》目錄</a></p>
<hr>
</div>
<span class="copyright"></span>
</center></body></html>

