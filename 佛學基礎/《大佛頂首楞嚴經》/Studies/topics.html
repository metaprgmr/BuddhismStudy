<html>
<head>
<meta charset="utf-8">
<title>楞嚴經•專題學習</title>
<link rel="stylesheet" href="../../../util/copyright.css">
<link rel="stylesheet" href="topics.css">
<script src="../../../env.js"></script>
<script src="../../../util/utils.js"></script>
<script src="../../../util/reading.js"></script>
</head>
<body><center>

<h1>楞嚴經•專題學習</h1>

<div class="content">
<table width="920" border="0" cellspacing="0" cellpadding="2px">
<tr><td colspan="3" align="center">

<a href="#bashi">八識</a><br>
<a href="#shanhedadi">山河大地</a><br>
<a href="#guanshiyin">觀世音聞思修法門</a><br>

&nbsp;
<hr>

<h2><a name="bashi"></a><red>八識</red>&mdash;王治平居士解摘要</h2>

<table cellspacing="3px">
<tr><td class="red">卷一</td><td><hr style="color:pink"></td></tr>

<tr>
<td nowrap class="quote" valign="top">則汝今者，識精元明，<br>能生諸緣，緣所遺者。</td>
<td valign="top">眾生六根所產生的六識，來源於第八<kw>阿賴耶識</kw>中。阿賴耶識在眾識中，最為精微，最為光明，朗照十方。就是本文所說的<kw>識精元明</kw>。阿賴耶識含藏萬有，無所不包，無所不具。一切功德、一切作用，由它產生。猶如大海，故稱<kw>藏識海</kw>。這個識海因受業力的風所鼓動，產生波浪。《楞伽經》上說：「藏識海常住，境界風所動。種種諸識浪，騰躍而轉生。」因此前六識都是這個識海內所生的波浪。這些波浪能夠攀緣一切萬物，唯獨不能攀緣識海；猶如眼能見一切事物，唯獨不能自見。這就是「能生諸緣，緣所遺者」，必須要止息六根的作用，一念不生，默然自證，方能知道它是怎樣一回事。</td>
</tr>

<tr><td class="red">卷二</td><td><hr style="color:pink"></td></tr>

<tr>
<td nowrap class="quote" valign="top">云何汝等，<br>遺失本妙圓妙明心，<br>寶明妙性，認悟中迷？</td>
<td valign="top">妙明真心本來自妙，不由修而得。圓融無礙，故稱本妙圓妙明心。本體清淨不動，永恒不變，故名為寶。其作用即明而顯妙。用即是體之用，體即是用之體。分即是二，不分即是一。妄依真而起，迷從悟而生。認妄即失真，其實即妄即真。認迷即非悟，其實全迷即是全悟。因為誤認所以逐妄而迷真。沈迷而隔悟。</td>
</tr>

<tr>
<td nowrap class="quote" valign="top">晦昧為空，<br>空晦暗中，結暗為色。<br>色雜妄想，想相為身。</td>
<td valign="top">真心本來圓滿妙明，始於一念妄動，於是本來的妙明即被遮蔽，晦昧即此產生。此時即是真和妄混合之時。真和妄一混合，於是一切都落入相對概念之中。首先由第八阿賴耶識當中，生出<kw>能</kw>、<kw>所</kw>。於是從本來清淨中，妄分為在內的<kw>能見</kw>和在外的<kw>所見</kw>（虛空）。因為能見堅執攀緣外境，於是又產生與<kw>空</kw>相對的<kw>有</kw>。所以世界物質，依此而立。世界物質，又分為<kw>有情</kw>和<kw>無情</kw>兩種。有情感知覺的名為<kw>情世間</kw>；無情感知覺的名為<kw>器世間</kw>。因為妄想和世界物質相結合而產生愛憎之心，因愛憎而有取捨，因取捨而有行為。行為是<kw>因</kw>，有因必有<kw>果</kw>。於是產生受果的<kw>身</kw>。因有身而產生<kw>生死</kw>。如是生死輪迴，永無休止。</td>
</tr>
 
<tr>
<td nowrap class="quote" valign="top">聚緣內搖，趣外奔逸，<br>昏擾擾相，以為心性。</td>
<td valign="top">這句接上文「想相為身」而言。即因<kw>業果</kw>而顯現出受報的身，於是從第八阿賴耶識上，現出第七<kw>末那識</kw>、第六<kw>意識</kw>和前五識（眼耳鼻舌身）。前五識攀緣五塵，向外奔逸不休。第六意識聚集前五識所攀緣的五塵影相，內搖不息。第七末那識一方面依靠第八識而成體，一方面假借前六識而顯用。實際上它並沒有白己的<kw>體</kw>和<kw>用</kw>。它只是有<kw>身</kw>以後，產生出來的虛妄<kw>我見</kw>。我見就是執著有<kw>我</kw>的一種成見。眾生處於前五識外逸不休、意識內搖不息所產生的「昏擾擾相」中，誤認此相為自己的心性。此即上文所說的「認悟中迷」。</td>
</tr>
 
<tr>
<td nowrap class="quote" valign="top">一迷為心，<br>決定惑為色身之內。<br>不知色身，<br>外洎山河，虛空大地，<br>咸是妙明真心中物。</td>
<td valign="top">一迷之後，即誤認識心為自性。所以前文阿難說「一切世間十種異生，同將識心居在身內」在內搖外逸中，因受報而產生的身為正報。外面的山河虛空大地為依報，依正二報都是依妙明真心，隨各種不同的因緣而顯現建立。</td>
</tr>
 
<tr>
<td nowrap class="quote" valign="top">譬如澄清，百千大海，<br>棄之，唯認一浮漚體。<br>目為全潮，窮盡瀛渤。</td>
<td valign="top">以百千大海來比喻妙明真心的廣大，然而眾生唯認依妄而起的識心，以為這就是自己的本性。識性生滅不停，恰如海上的浮漚。眾生違真逐妄，以妄想的攀緣，為真心的妙用。以為即此就可成佛。</td>
</tr>
</table>

<hr>

<h2><a name="shanhedadi"></a><red>山河大地諸有為相</red>&mdash;海仁法師之解</h2>

<p>「山河大地、諸有為相，何以發生、次第遷流、終而復始？」</p>

<table cellspacing="3px">
<tr><td class="red">卷四</td><td><hr style="color:pink"></td></tr>

<tr>
<td nowrap class="quote" valign="top">性覺必明，妄為明覺</td>
<td valign="top">性覺，即前文之性覺本覺，性覺原本妙明，本覺必然明妙，不落能所；但因妄欲加明照於本覺，遂將妙明轉為能明之無明，將真覺變為所明之妄覺。
</td>
</tr>

<tr>
<td nowrap class="quote" valign="top">覺非所明，因明立所</td>
<td valign="top">此即無明不覺，一念妄動，亦即下文所謂：「知見立知，是無明本。」此本具妙明之性覺，元非所明之境，但因加明於覺，妄以本覺為所緣境，本覺終不可明，遂以晦昧之無明業相為所明，此所明境，因能明之無明而立。
</td>
</tr>

<tr>
<td nowrap class="quote" valign="top">所既妄立，生汝妄能</td>
<td valign="top">所明之無明業相，既已妄立，復由無明力，轉本有智光，成為能見之見分；屬三細中能見分。
</td>
</tr>

<tr>
<td nowrap class="quote" valign="top">無同異中，熾然成異</td>
<td valign="top">覺性本無能所，更無同異，但因一念無明妄動，使本覺真空，成為晦昧之頑空，空同界異，因異顯同，世界之異相未成，虛空之同相不顯，既無异相，亦無同相。今因能明之無明，欲有所明，而立此晦昧之無明業相為所緣之境，而引生妄覺之能見分；能見本無所見，但因緣於晦昧空境，定欲有所見，而於無同異中，忽然見有種之差別異相之境像；屬三細中相分。
</td>
</tr>

<tr>
<td nowrap class="quote" valign="top">異彼所異，因異立同，<br>同異發明</td>
<td valign="top">既立能所，心境相對，遂因異於彼熾然成異之異相境界，而立一種同相之虛空。由於虛空之同，以及境界相之異，一同一異，互相發明。
</td>
</tr>

<tr>
<td nowrap class="quote" valign="top">因此復立，無同無異，</td>
<td valign="top">復成立一種，無同無異之眾生相。眾生相貌各異謂之無同；眾生覺知本同故曰無異。
</td>
</tr>

<tr>
<td nowrap class="quote" valign="top">如是擾亂</td>
<td valign="top">如是熾然成異之境界相，為成立世界之始因；因異立同之同相，為幻生虛空之根本；同異發明之眾生相，為眾生相續之原因。空、界、眾生，無不皆從自心幻生，還復擾亂自心，故曰如是擾亂。此即前文：「晦昧為空，空晦暗中；結暗成色，色雜妄想，想相成身。」以及下文：「迷妄有虛空，依空立世界，想澄成國土，知覺乃眾生。」此皆明迷真起妄，亦起信論云：「無明不覺生三細。」
</td>
</tr>

<tr>
<td nowrap class="quote" valign="top">相待生勞，勞久發塵，<br>自相渾濁</td>
<td valign="top">相待以下是：「境界為緣長六粗。」謂能見之眾生，所見之空界，互相對待，而發生勞相，勞相即六顏粗中智相。由於境界為緣，致使藏識海中擾亂動搖，起智分別，轉生勞慮，即引生第七識俱生法執。勞久，指第七識恒審思量，相續不已而成六粗中相續相，屬於分別法執。發塵，謂第六識周遍計度，我及我所，是六粗中執取相，屬俱生我執。由我取境，因境牽心，心境和合，遂成十二類生。即前六入文中。所謂：「由於明暗，二種妄塵，發見居中，吸此塵象，名為見性。」
</td>
</tr>

<tr>
<td nowrap class="quote" valign="top">由是引起<kw>塵勞煩惱</kw></td>
<td valign="top">是六根初起之眾生相，非今所受之果報體。自相渾濁，謂第六識心，不了萬法唯心，分別人我，是分別我執，六粗中計名字相。由是引起塵勞煩惱，即六粗中，起業相。因六識分別，而生憎愛取捨，取是貪，捨是瞋，執著名癡，勝我者妒，不如我者慢，如是貪瞋等煩惱，皆由計名字相起。
</td>
</tr>

<tr>
<td nowrap class="quote" valign="top" align="right">⋇&nbsp;&nbsp;</td>
<td valign="top">世謂三世，界即界限。此正答富樓那所問：云何忽生山河大地諸有為相？由於性覺妄起無明，因而三細，而六粗，而起惑作業，業因既成，必感苦果之依正二報。
</td>
</tr>

<tr>
<td nowrap class="quote" valign="top">起為<kw>世界</kw>，靜成<kw>虛空</kw></td>
<td valign="top">起為世界，是依報，靜而無相則成虛空。
</td>
</tr>

<tr>
<td nowrap class="quote" valign="top">虛空為同，世界為異</td>
<td valign="top">空無差別，即前之同相；世界形相差別，即前之異相。
</td>
</tr>

<tr>
<td nowrap class="quote" valign="top">彼無同異，真有為法</td>
<td valign="top">由於同異二種發明，而有十二類生。十二類生身形各異，固非虛空之同，而十二類生屬於有知覺之有情，亦非世界之異；此無同無畏之眾生相，即業果正報，屬真有為法，是六粗中業系苦相。
</td>
</tr>

<tr>
<td nowrap class="quote" valign="top">覺明空昧，相待成搖，<br>故有風輪，<kw>執持世界</kw></td>
<td valign="top">覺謂本覺性覺，明謂妙明明妙。此覺明寂照不二，體非真妄，而能為真妄所依。以聞法修證，故非真成真；以迷惑作業，非妄成妄。空謂頑空，昧是晦昧。由迷於大覺真空而幻起頑空，因迷於本覺妙明，而成晦昧之無明，故曰覺明空昧。因無明不覺生三細，能所相形相待，而成搖動之風；風大搖動不已而成輪，故有風輪執持世界。准是可知，風大乃無明不覺，一念妄動之動相而已。一切世界，皆依風輪而住。華嚴經云：「有須彌山微塵風輪，最上之風輪，名殊勝威光藏；能持普光摩尼香水海。」
</td>
</tr>

<tr>
<td nowrap class="quote" valign="top">因空生搖，堅明立礙，<br>彼金寶者，明覺立堅</td>
<td valign="top">因空生搖等四句，是明地大生起之因。初句牒前風大覺明空昧，相待成搖，而生搖動之風輪。今再因堅固執著妄明，欲明晦昧之空體；奈空體不可明，遂結暗成色，成為地大堅礙之相。金寶是地大之精華，地性堅礙，莫過於金。此堅精之金寶，乃無明妄覺所立堅礙之相。
</td>
</tr>

<tr>
<td nowrap class="quote" valign="top">故有金輪，<kw>保持國土</kw></td>
<td valign="top">堅執不已，積而成輪，故有金輪保持國土。可知世間地大種，亦不過是無明妄心，一念之堅相而已。
</td>
</tr>

<tr>
<td nowrap class="quote" valign="top">堅覺寶成，搖明風出，<br>風金相摩，故有火光<br>為變化性</td>
<td valign="top">堅覺寶成等四句，明火大生起之由。堅覺寶成，是牒地大，搖明風出，是牒風大；地風二大為生火大之因。由於堅執妄覺所成之金寶既立，搖動妄明妄覺之風復出，金性屬堅，風性屬動，一堅一動，相觸相摩，二物互相磨擦，故有火光；火大雖無能持之輪用，而有變化之功能，名之為變化性。世間諸火，不離妄心，相摩所成，可知火大，亦無明妄心中，一念執相而已。
</td>
</tr>

<tr>
<td nowrap class="quote" valign="top">寶明生潤，火光上蒸，<br>故有水輪，含十方界</td>
<td valign="top">寶明生潤等四句，是水大生起之由。寶謂金寶，明指妄明，由於堅執妄明，而成立之金寶，其體明淨而能生潤，如五金之屬，遇熱氣即出水。今火上蒸於金寶，故有水出。蒸潤不已，積而成輪，故有水輪，含十方界。可見水大獲，亦無明妄心中，金火二妄蒸潤所成。
</td>
</tr>

<tr>
<td nowrap class="quote" valign="top" align="right">⋇&nbsp;&nbsp;</td>
<td valign="top">此總明四大種生起之由；而四大種又為組成世界萬物之根本。世界萬物依於水輪，水輪依於金輪，金輪下有火輪，火輪下有風輪，風輪下有空輪，空輪依無明，無明依本覺，無明雖非本覺；然無明之相，不離本覺之性。既四大始於無明妄心，妄心又不離本覺真心；故曰一切唯心，萬法唯識。身心器界，無不從此真妄和合之識心而成立。
</td>
</tr>

<tr>
<td nowrap class="quote" valign="top" align="right">⋇&nbsp;&nbsp;</td>
<td valign="top">「火騰水降」以下，是明四大種，轉展而成世界諸法。
</td>
</tr>

<tr>
<td nowrap class="quote" valign="top">火騰水降，交發立堅</td>
<td valign="top">火性輕故上騰，水性重故下降；一騰一降，互相交發，立諸堅相。
</td>
</tr>

<tr>
<td nowrap class="quote" valign="top">濕為<kw>巨海</kw>，乾為<kw>洲潬</kw></td>
<td valign="top">此堅固之相，濕者則成大海，乾者則為洲潬。浮土可栖曰洲，聚沙可住曰潬。即四大部洲中，水陸二居之依報。
</td>
</tr>

<tr>
<td nowrap class="quote" valign="top">以是義故，<br>
彼大海中，火光常起，<br>彼洲潬中，江河常注</td>
<td valign="top">以是水陸二居，是水火交互發生之故，<br>彼大海畜水之處，火光常起，<br>而洲潬質礙之地，江河常注。
</td>
</tr>

<tr>
<td nowrap class="quote" valign="top">水勢劣火，結為<kw>高山</kw></td>
<td valign="top">於中水勢劣於火，而火勢強盛，則結為高山；如敖水為鹽，堆積如山。
</td>
</tr>

<tr>
<td nowrap class="quote" valign="top">是故山石，<br>擊則成焰，融則成水</td>
<td valign="top">因高山同含水火之成份，<br>故山石相擊，則有火出，相融則成為水；如煉五金，無不成汁。
</td>
</tr>

<tr>
<td nowrap class="quote" valign="top">土勢劣水，抽為<kw>草木</kw></td>
<td valign="top">若然土勢劣於水，水勢強盛，則抽拔泥土之精華，而成草木。
</td>
</tr>

<tr>
<td nowrap class="quote" valign="top">是故林藪，<br>遇燒成土，因絞成水</td>
<td valign="top">以草木是土隨水潤而成，本身含有水土成份，<br>故遇燒成土，因絞成水。
</td>
</tr>

<tr>
<td nowrap class="quote" valign="top" align="right">⋇&nbsp;&nbsp;</td>
<td valign="top">「交妄」以下，是明結成世界相續之由。
</td>
</tr>

<tr>
<td nowrap class="quote" valign="top">交妄發生，遞相為種</td>
<td valign="top">交謂交互，妄謂妄心妄境。由於妄心妄境，輾轉相生，初由一念無明妄心，而成空昧；明昧相傾，搖動生風；再堅執妄明，而生地大；再以風金相摩，而生火大；再以金火相蒸而生水大。如是四大，交妄發生，遞相為種；水火為洲海之種，水勢劣火為高山之種，土勢劣水為草木之種。
</td>
</tr>

<tr>
<td nowrap class="quote" valign="top">以是因緣，<kw>世界相續</kw></td>
<td valign="top">以是遞相為種之因緣，則有依報世界之成住壞空，終而復始，相續不斷。
</td>
</tr>

<tr>
<td nowrap class="quote" valign="top" align="right">⋇&nbsp;&nbsp;</td>
<td valign="top">佛再告富樓那：「明妄非他，覺明為咎。」
</td>
</tr>

<tr>
<td nowrap class="quote" valign="top">明妄非他，覺明為咎</td>
<td valign="top">意謂發明妄心妄境，並非他因，全是眾生迷於本覺妙明，而妄欲加明於覺，成為妄覺妄明之過咎。
</td>
</tr>

<tr>
<td nowrap class="quote" valign="top">所妄既立，明理不逾</td>
<td valign="top">前之依報世界，後之正報業果，無不皆由此妄覺妄明，忽然而生，繼而相續不斷。因於性覺加明，而成虛妄之無明，無明欲有所明，而性覺又非所明之境，遂立晦昧之無明業相為所明。即前：「因明立所。」所明之妄境既立，則明理不逾，即前：「生汝妄能。」明是能見之見分，理即無明業相，亦即本覺妙明。由於能見；見於業相，業相晦昧不可見，而能見之無明必定欲有所見，遂結暗成色。
</td>
</tr>

<tr>
<td nowrap class="quote" valign="top">以是因緣，<br>聽不出聲，見不超色</td>
<td valign="top">因此，為色所限，<br>聽不出於聲，見不超於色，心被境局，不能超逾。此仍屬本識中之境界相。
</td>
</tr>

<tr>
<td nowrap class="quote" valign="top">色香味觸，六妄成就，<br>由是分開，見覺聞知</td>
<td valign="top">「色香味觸」以下，即由三細轉成六粗。色香味觸概括六塵。六種妄塵之粗境，由是將一心本覺明體，分成見聞覺知等六根。內有根，外有塵，根塵相對；因境牽心，由心取境，心境和合，起惑作業。
</td>
</tr>

<tr>
<td nowrap class="quote" valign="top">同業相纏，合離成化</td>
<td valign="top">同作一業，則生生相纏，互為眷屬，故有胎卵之類眾生。合指濕生，離指化生，以不同業故，但由一己業力，或合而成形，或離舊化生，此明胎卵濕化四生之形成。
</td>
</tr>

<tr>
<td nowrap class="quote" valign="top" align="right">⋇&nbsp;&nbsp;</td>
<td valign="top">「見明色發」等六句，是舉人道中陰身投胎之親因。
</td>
</tr>

<tr>
<td nowrap class="quote" valign="top">見明色發，明見想成。<br>異見成憎，同想成愛，<br>流愛為種，納想為胎</td>
<td valign="top">人道一期壽終，未轉生前，名中陰身。中陰投胎之時，於無緣處，其黑如墨，別無所見；惟當同業有緣眾生交遘時，中陰身即見一點光明之色，即乘光趨赴，剎那便至。見明色發，是指妄心見妄境；明見想成，是由妄境而起妄惑；便成欲愛之想。男見父，女見母，皆為異見，則成憎；男見母，女見父皆是同想，則成愛。承此一念愛染之心，便為受生之種子，因此納受欲想愛染之心於父精母血之中，便成為胎。
</td>
</tr>

<tr>
<td nowrap class="quote" valign="top">交遘發生，吸引同業，<br>故有因緣<br>生羯羅藍、遏蒲曇等</td>
<td valign="top">交遘發生，吸引同業，是明父母之助緣。以中陰身想愛之親因，加以父母交遘之助緣，遂生羯羅藍，遏蒲曇等之胎相。<br>
俱舍論云：「胎有五位，初七日名羯羅籃，譯云凝滑；次七日名遏蒲曇，譯云皰；三七日名閉尸，譯云軟肉；四七日名羯南，譯云硬肉；五七日名缽羅奢怯，譯云形位。」如是胎中，七日一變，直至十月滿足出胎。今舉胎中初兩種相，等括其他胎位，故曰羯羅藍遏蒲曇等。
</td>
</tr>

<tr>
<td nowrap class="quote" valign="top">胎卵濕化，隨其所應</td>
<td valign="top">「胎卵濕化」以下，是明四生業因不同，故受業果亦異。
</td>
</tr>

<tr>
<td nowrap class="quote" valign="top"><kw>卵</kw>唯想生，<br><kw>胎</kw>因情有，<br><kw>濕</kw>以合感，<br><kw>化</kw>以離應</td>
<td valign="top">卵則惟因妄想而生；<br>胎因男女愛欲之情而有；<br>濕以自業及外境暖濕之氣和合而感；<br>化以厭舊喜新，離此托彼而應。
</td>
</tr>

<tr>
<td nowrap class="quote" valign="top">情想合離，更相變易</td>
<td valign="top">情想合離四生，更相變易，或情變為想，或想變為情，或合易為離，或離易為合，互相更換，彼此變易，遂成十二類生之差別。
</td>
</tr>

<tr>
<td nowrap class="quote" valign="top">所有受業，逐其飛沈</td>
<td valign="top">受是果，業是因，由因感果，絲毫不爽。作善則上升曰飛，作惡則下墮曰沉。
</td>
</tr>

<tr>
<td nowrap class="quote" valign="top">以是因緣，眾生相續</td>
<td valign="top">受報時再作業因，由業因再受報，如是生生死死，死死生生，無有了期，故曰「以是因緣，眾生相續。」因緣有遠有近，遠則無明為因，業識為緣；近則情想合離為因，父母暖濕等為緣。如是四生轉換，三界升沉，生死輪迴，相續不已。
</td>
</tr>

<tr>
<td nowrap class="quote" valign="top">想愛同結，愛不能離</td>
<td valign="top">想謂妄想，愛是貪愛；兩性相愛，如磁相吸，謂之同結。眾生由於同想成愛，如膠如漆，不能捨離。
</td>
</tr>

<tr>
<td nowrap class="quote" valign="top">則諸世間，父母子孫，<br>相生不斷</td>
<td valign="top">則諸世間，父母子孫，相生不斷。
</td>
</tr>

<tr>
<td nowrap class="quote" valign="top">是等則以欲貪為本</td>
<td valign="top">是等皆以欲貪為本；欲貪即中陰身，受生時之欲想愛染之心，因欲想而成貪愛，因貪愛而受身，故貪欲為生死之根本。
</td>
</tr>

<tr>
<td nowrap class="quote" valign="top">貪愛同滋，貪不能止</td>
<td valign="top">由於貪愛而有生命，既有生命，必須滋養，彼此皆欲滋養身命，勢必互相殘殺生靈，互相噉食彼肉。
</td>
</tr>

<tr>
<td nowrap class="quote" valign="top">則諸世間，卵化濕胎，<br>隨力強弱，遞相吞食，<br>是等則以殺貪為本</td>
<td valign="top">如是四生，隨其力量不等，以強凌弱，以大食小，彼此相吞相食，此等皆以殺貪為本。
</td>
</tr>

<tr>
<td nowrap class="quote" valign="top">以人食羊，<br>羊死為人，人死為羊</td>
<td valign="top">印度地多沙漠，五谷難生，人皆以羊為主食；故佛舉如人食羊，羊死為人，以明因果循環。<br>
人貪滋養故而食羊，羊豈甘心，為人所食？宿業既償，則死而為人；人造殺羊之業因，則死後必感為羊之業果，以酬宿世殺業。如是人羊轉換，互相噉食。
</td>
</tr>

<tr>
<td nowrap class="quote" valign="top">如是乃至，十全之類，<br>死死生生，互來相噉，<br>惡業俱生，窮未來際，<br>是等則以盜貪為本</td>
<td valign="top">豈獨人羊如此，乃至十生之類，無不皆互相噉食，互相酬報。死而復生，生而復死，生生死死，轉輾報復。殺業為十惡之首，故曰惡業。由於惡業是與生俱來，冤冤相對，窮未來際，報復不已。是等則以盜貪為本者，因被殺之生命，實不甘願就死，因人強奪其命故屬於盜；是以殺生，實以盜貪為本。
</td>
</tr>

<tr>
<td nowrap class="quote" valign="top">汝負我命，我還汝債；<br>以是因緣，經百千劫，<br>常在生死</td>
<td valign="top">「汝負我命」以下，是明業因相續。負者欠也，殺生之人，既殺彼命，當負命債。以是命債，惑業為因，現行為緣，雖經百千劫，怨對相遇，酬償不已；故常淪溺生死苦海，不能出離。此約盜貪者言。
</td>
</tr>

<tr>
<td nowrap class="quote" valign="top">汝愛我心，我憐汝色；<br>以是因緣，經百千劫，<br>常在纏縛</td>
<td valign="top">汝愛我心等五句，則約欲貪者說。以是愛憐惑業為因，現行為緣，經百千劫，想愛不離，故常在愛欲纏縛中，相續不已，難得解脫。
</td>
</tr>

<tr>
<td nowrap class="quote" valign="top">唯殺盜婬三為根本，<br>以是因緣，業果相續</td>
<td valign="top">「惟殺盜婬」以下，是總結過。眾生之所以常在生死纏縛，不能出離，並無他故，惟以殺盜婬三種貪習種子而為根本。以是殺貪，盜貪，婬貪之種子為因，現行為緣，故有眾生之業果相續不已。
</td>
</tr>

<tr>
<td nowrap class="quote" valign="top" align="right">⋇&nbsp;&nbsp;</td>
<td valign="top">結果歸因
</td>
</tr>

<tr>
<td nowrap class="quote" valign="top">如是三種，顛倒相續，<br>皆是覺明，明了知性，<br>因了發相</td>
<td valign="top">如是前來所說，世界、眾生、業果三種相續顛倒之相，皆由眾生，性覺妙明，妄為明覺，而成明了知性。因此明了知性之無明欲有所明，故發出無明業相，以及見分相分等三細，此即從真起妄，無明不覺生三細。
</td>
</tr>

<tr>
<td nowrap class="quote" valign="top">從妄見生，<kw>山河大地</kw>，<br><kw>諸有為相</kw>，<kw>次第遷流</kw>，<br>因此虛妄，<kw>終而復始</kw></td>
<td valign="top">「從妄見生」以下，是境界為緣長六粗。妄見是粗惑，山河大地諸有為相是粗境，如是心境和合，由心取境，因境牽心，作業感果，故有次第遷流。人若死而生是終而始，生而死是始而終。乃至山河國土成住壞空，無不終而復始，始而復終，此皆因虛妄之惑，而作虛妄之業，而受虛妄之苦，惑業苦三，同一虛妄。
</td>
</tr>

<tr>
<td nowrap class="quote" valign="top" align="right">⋇&nbsp;&nbsp;</td>
<td valign="top">富樓那問：清淨本然，云何忽生，山河大地，諸有為相，次第遷流，終而復始？<br>
今佛答：由一念不覺生三細，復由細至粗，惑業苦三，相續不斷，故有世界眾生，業果遷流不息。
</td>
</tr>

</table>

<hr>

<h2><a name="guanshiyin"></a><red>觀世音聞思修法門</red>&mdash;海仁法師之解</h2>

<table cellspacing="3px">
<tr><td class="red">卷六</td><td><hr style="color:pink"></td></tr>

<tr>
<td nowrap class="quote" valign="top">初於聞中，入流亡所</td>
<td valign="top">「聞」謂聞性，亦即擊鐘所驗，具圓通常三真實之聞性。觀音如來教觀音菩薩，徒聞思修，入三摩地。菩薩即依教起行，最初從聞性中下手修習，以耳根中聞性之本覺理，而起如幻之始覺智，為能觀之觀智<i>（轉識為智）</i>；以能聞音聲之聞性為所觀境。內不依妄識分別，外不隨聲塵流轉，旋聞與聲脫，反出流為入流，觀智為能入，耳門為所入，即所謂：「旋汝倒聞機，返聞聞自性。」以耳根聞性為觀境，外遺聲塵動蕩靜粗細之相；故曰入流亡所。佛頂文句云：「此圓通常性，不變隨緣，隨緣不變，故名為流。若隨染緣，則流為九界；若隨淨緣，則流為佛界。九界名生死流，佛界名涅槃流。正隨流時，水性不變；十界俱非十界，名真諦法流；惟一水性，隨十界流，十界俱即十界，名俗諦法流；流外無水，水外無流；非水非流，即流即水，十界俱離即離非，是即是非，名中諦法流。真諦即圓真實；俗諦即通真實；中諦即常真實。又三諦俱圓，量周遍故；三諦皆通，具勝用故；三諦皆常，體不變故。」又云：「入之一字，一心三止三觀，止觀不二，是般若德；流之一字，一境三諦，三非定三，是法身德；亡所二字，即解脫德。所無實體，則亡無可亡，所是幻妄，則不亡而亡；所非有無，則非亡非不亡，而論於亡也。」讀此，入流亡所之義明矣。</td>
</tr>

<tr>
<td nowrap class="quote" valign="top">所入既寂，</td>
<td valign="top">五陰通十法界，佛是法性五陰；菩薩是漏無漏五陰；二乘是無漏五陰；凡夫是有漏五陰。今菩薩不但破凡夫五陰，且遍破二乘用菩薩之五陰，而成佛界法性五陰，故曰圓破。色以質礙為義，依此色陰，成九界劫濁。色陰破，便可<kw>超</kw>越九界<kw>劫濁</kw>。明暗通塞等十二諸有為相，及吾人內之五根，俱屬色陰。凡夫以有聲為動，無聲為靜，因有動靜等有為相，故成同居土劫濁；菩薩了動靜等諸有為相，是相對而有，本無實體，不生取捨執著，故破凡夫之色陰，超三界劫濁，位在觀行。權教三乘，以生死為動，涅槃為靜，成方便土劫濁；菩薩了生死涅槃，皆是狂勞顛倒花相，而破三乘色陰，超方便土劫濁，位在八信。別教菩薩，以二邊為動，中道為靜，成實報土劫濁；大士了一切唯心，動則非動，靜亦非靜，了二邊即中道，而破菩薩色陰，圓超實報土劫濁，成佛界真善妙色。<br>
　　所入既寂，牒前入流亡所。菩薩初於聞中，旋聞機、聞自性、入流亡所之時，不覺有動相可得，即已<kw>解動結</kw>；</td>
</tr>

<tr>
<td nowrap class="quote" valign="top">動靜二相，了然不生</td>
<td valign="top">然靜相猶存；今觀行功深，定慧力強，了達動靜二相，緣生無性，當體即空，不但動相不生，靜相亦亡，便破色陰，而<kw>解靜結</kw>。</td>
</tr>

<tr>
<td nowrap class="quote" valign="top">如是漸增，聞所聞盡</td>
<td valign="top">受以領納為義，見聞覺知等六根，皆屬受陰，依此受陰而成見濁。受陰亦通十法界，凡夫以根為能聞，塵為所聞，依根起執，成為見濁；菩薩了達見聞如幻翳，三界若空花，故得聞所聞盡，破凡夫受陰，而超同居土見濁，位在觀行。權教三乘，以慧耳為能聞，真諦空理為所聞，起無我見；菩薩了達聞性即藏性，性覺真聞，清淨本然，而破權教三乘之受陰，超方便土見濁，位在八信。別教菩薩，以道慧為能聞，二邊為所聞，成我無我見；大士以如幻金剛三昧，知二邊如幻，中道亦然，無可取捨，而破別教菩薩受陰，超實報土見濁，位在圓教初住，是名圓破受陰超見濁。<br>
　　「如是」承上觀行之力，心心寂靜，漸漸增勝，定功轉深，進而聞所聞盡。聞，即能聞之根；所聞，即動靜二相之塵。前動靜二相，雖了然不生，然仍有能聞之根，今不但所聞之塵盡，能聞之根亦盡，至此即破受陰，<kw>超見濁</kw>，而<kw>解根結</kw>。其餘見所見，嘗所嘗，嗅所嗅，覺所覺，知所知，亦復皆盡。所謂：「一根既返元，六根成解脫是也」。</td>
</tr>

<tr>
<td nowrap class="quote" valign="top">盡聞不住，覺所覺空</td>
<td valign="top">想陰以分別覺察為義，依此想陰而成煩惱濁。亦通十法界，凡夫以妄想為能覺，根塵為所覺，遂成見思煩惱；菩薩了六根如幻翳，六塵如空花，而破凡夫想陰，超三界煩惱濁，位居觀行。權教三乘，以空慧為能覺，空理涅槃為所覺，遂成塵沙煩惱濁；菩薩了性見覺明，覺精明見，而破三乘想陰，超方便土煩惱濁，位在圓教九信。別教菩薩，以道慧為能覺，二邊為所覺，或以中道慧為能覺，中道理為所覺，不了二邊即中道，遂成無明煩惱濁；今大士了二邊即中道，達萬法唯心，而破別教菩薩之想陰，超實報土煩惱濁，成佛界菩提，位在圓教初住以上。因圓教菩薩，以本妙明合如來藏，唯妙覺明，圓照法界，達煩惱即菩提，生死即涅槃，破無所破，超無所超，故得圓破圓超。<br>
　　前雖聞所聞盡，解根結，證我空，然又執著能盡聞所聞盡之覺智，亦即法執未空。今盡聞不住，即觀行加深，不但所覺之根塵空，能覺之覺智亦空。此覺智即前六結生起次第中，「知見妄發，發妄不息」，今既覺所覺空，即知見不發，妄不相續，而破想陰，<kw>解覺結</kw>，<kw>超煩惱濁</kw>。</td>
</tr>

<tr>
<td nowrap class="quote" valign="top">空覺極圓，空所空滅</td>
<td valign="top">行以生滅遷流為義；依此行陰而成眾生濁。亦通十法界，凡夫以有是生，無是滅，成有漏行陰，成三界眾生濁；菩薩知一切法從因緣生，生則非生，以虛妄故有生；滅亦非滅，虛妄曰滅；但有假名，本無實體；而破三界行陰，超越苦惱眾生濁。權教三乘，以生死為生，以涅槃為滅，成無漏行陰，為自利眾生濁；菩薩以如幻金剛妙智，了生死涅槃，皆即狂勞顛倒花相，如空花水月，而破三乘行陰，超自利眾生濁。別教菩薩，以二邊為生滅，中道為寂滅，成漏無漏行陰，為大道心眾生濁；今大士達一切法唯心，二邊中道，俱皆寂滅，而破菩薩行陰，超大道心眾生濁，位居圓教初住。<br>
　　空謂覺所覺空之空，覺謂能空覺所覺之空智，由此空智，而空彼能覺所覺，若住此空，亦屬法愛，則空覺不極不圓，今觀行力深，不但覺所覺之智境空，而能空此智境之空亦滅，至此生滅方盡，而寂滅得以現前，即<kw>解空結</kw>，破行陰，<kw>超眾生濁</kw>。</td>
</tr>

<tr>
<td nowrap class="quote" valign="top">生滅既滅，寂滅現前</td>
<td valign="top">寂滅現前，是指識陰，亦即滅結，還須解除，此結不解，則恒住俱空，猶為圓通細障。故古云：「莫謂無心便是道，無心猶隔一重關。」又云：「百尺竿頭坐的人。縱然得入未為真；百尺竿頭重進步，十方世界現全身。」至此方<kw>六結盡解，還復本來面目</kw>。</td>
</tr>

<tr>
<td nowrap class="quote" valign="top">忽然超越，世出世間，<br>十方圓明</td>
<td valign="top">識陰即第八阿賴耶識；為世出世間命根之依，依此識陰而成命濁。亦通十法界，凡夫以人道為世間，執天仙為出世間，成有漏識陰，為分段生死之命濁。權教三乘，以生死為世間，涅槃為出世間，成無漏識陰，為方便土命濁。別教菩薩以二邊為世間，中道為出世間，成漏無漏識陰，為實報土命濁。今大士修聞薰聞修金剛三昧，以不生滅，合如來藏，而如來藏唯妙覺明，圓照法界。照與照寂，唯一常寂光，達識陰即藏性，而破無所破，超無可超，因而得破九界識陰，成佛果大圓鏡智，<kw>解</kw>最後之<kw>滅結</kw>，<kw>超</kw>三土<kw>命濁</kw>，成佛界不生不滅之無量壽命。<br>
　　忽然超越，世出世間，十方圓明，是顯修證之功。此中世間，指生滅法，即前動滅靜生，靜滅根生，根滅覺生，覺滅空生。出世間，指空滅識生。亦即前文，所謂寂滅現前。外道執此寂滅境立為神我；二乘執此以為涅槃；菩薩依此而住俱空。如金剛經云：「一初賢聖；皆以無為法，而有差別。」即指此識而言。此識是生滅與不生滅和合，似湛非真，以其生滅境界甚為微細，如急流水，望之恬靜，實非無流。迷之則作業流轉，悟之則根結盡解。眾生迷故依圓成實，起依他起，而遍計執，為世間所障；二乘滯寂沉空，亦為出世所障；故體不圓，智不明。今大士達萬法唯心，法解脫已，俱空不生，圓破圓超，不為世出世所障，而得超越世出世間。至此識性圓明，周遍法界，故曰十方圓明，亦即<kw>證得大圓鏡智</kw>。</td>
</tr>

</table>

<hr><!-- lascar -->

</td></tr>
</table>
</div>

<span class="copyright"></span>
</center></body></html>
