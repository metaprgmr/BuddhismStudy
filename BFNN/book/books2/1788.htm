<html>
<head>
<meta http-equiv=Content-Type content="text/html; charset=utf-8">
<link rel=Edit-Time-Data href="./1788.files/editdata.mso">
<link rel="stylesheet" href="../books/book.css">
<script src="../mybfnn.js"></script>
</head>

<script>
write1762(27, `
/KEPAN/寅三總結遠魔分三。卯一酬問重訂嚴戒。

/VERSE/阿難。汝問攝心。我今先說入三摩地修學妙門求菩薩道。要先持此四種律儀。皎如冰霜。

初問道場。便說云何攝心入三摩地。故佛結酬前問也。妙門即耳門也。末句。言持之潔白無點汙也。

/KEPAN/卯二拔本必不滋末。

/VERSE/自不能生一切枝葉。心三口四。生必無因。

四重為諸罪根本。餘為枝葉。心三。謂貪瞋癡。口四。即小妄綺語兩舌惡口。良以既經細絕。麤必不生也。問。婬殺盜是極麤身業。何反謂其細於心三。大妄語是極重口業。何反謂其細於口四。答。婬殺盜若約身犯極麤。今從心念絕之。令一念不生。故細於心三。大妄獲罪雖重。而約稱因果不實。則比惡口等似未同其麤鄙。故猶細於四口矣。

/KEPAN/卯三絕塵決定遠魔。

/VERSE/阿難。如是四事若不遺失。心尚不緣色香味觸。一切魔事云何發生。

不遺失。即不漏落一念於四重中也。於六塵而但舉四塵。語之略也。蓋塵依念住。念絕而塵何所依。魔托塵入。塵忘而魔何所托。故能遠魔也。正教持戒竟。

/KEPAN/丑二助以咒力。分為二科。寅一正以勸持讚勝。又分為三科。卯一戒不能除。

/VERSE/若有宿習。不能滅除。

宿習。謂過去惑業種子也。溫陵曰。現業易制。自行可違。宿習難除。必假神力。今夫行人好正而固邪。欲潔而偏染。隱然若有驅策而不能已。宿習之使也。

/KEPAN/卯二轉教咒遣。

/VERSE/汝教是人一心誦我佛頂光明摩訶薩怛多般怛囉無上神咒。

佛頂光。詳現初救阿難時。溫陵曰。摩訶薩怛多般怛囉。此云大白傘蓋。即藏心也。量廓沙界曰大。體絕妄染曰白。用覆一切曰傘蓋。○顯咒全是真心體用。祕密章句。威力無量。能除宿昔惑業習種。其實苦報亦能除之。今四重正屬惑業。故云然也。

/KEPAN/卯三讚咒最勝。

/VERSE/斯是如來無見頂相無為心佛。從頂發輝。坐寶蓮華所說心咒。

溫陵曰。無見頂者。華嚴九地知識自說為佛乳母。初生親捧持。諦觀不見頂。示頂法不可以見見也。○佛已入定。便表無為。光中化佛。顯是無為心佛。此首二句表本覺究竟二妙果也。頂者。理極無上之相。蓮者。稱真敷行之相。此經令行人先明本具極理。實相知見。是為從頂發輝。此屬密因。然後稱真修證。是為坐寶蓮華。此屬顯因。即修證了義。故此中二句表密顯二妙因也。末句總結。如來現相。見咒中具證如是。極為殊勝。當深信持之。必令戒成也。

/KEPAN/寅二況顯除習無難。又二。卯一促舉無修尚證。又三。辰一舉愛習甚深。

/VERSE/且汝宿世與摩登伽歷劫因緣。恩愛習氣。非是一生及與一劫。

/KEPAN/辰二示蒙宣脫證。

/VERSE/我一宣揚。愛心永脫。成阿羅漢。

吳興曰。愛心永脫。指初聞咒得阿那含也。成阿羅漢。指前文殊簡圓通後也。○四果雖由聞法。推其拔脫之力。仍當歸功於咒。非咒拔脫。何由而得聞法以至證羅漢哉。

/KEPAN/辰三表無修速資。

/VERSE/彼尚婬女。無心修行。神力冥資。速證無學。

但依如來。歸功咒力。

/KEPAN/卯二況顯發心必除。分二。辰一明發無上心。

/VERSE/云何汝等在會聲聞。求最上乘。決定成佛。

本以學人。不同本以婬女也。發無上心。不同無心修行也。

/KEPAN/辰二喻除之最易。

/VERSE/譬如以塵揚於順風。有何艱險。

吳興曰。塵譬宿習。風如神咒。順風揚塵。散之則易。誦咒除習脫之匪難。○咒力雖如風。而復助無上心人。故更是順風。宿習雖如塵。而有學宿習更是微塵。反顯婬女乃為多塵。而無心修行猶如逆風也。歷明預先嚴戒已竟。

/KEPAN/子二略示場中定慧。溫陵謂初標三學而終止四戒者。定慧已備前文。似亦知定慧屬前圓通。然亦不於場中說定慧處表彰耳門。遂令行人不知道場中所修復是何門。豈前語亦大略言之。而非見徹之論乎。且此初請略說文中但詳於戒。而生定生慧無處表彰。豈標徒具三。而釋之惟一乎。以定慧既不越前。即不如說戒之詳而已。豈全無耶。是故今科略示場中定慧也。又分為二科。丑一因戒生定。分三。寅一牒戒擇師。又三。卯一牒前持戒。

/VERSE/若有末世欲坐道場。先持比丘清淨禁戒。

前雖科為預先嚴戒。理實但以詳明四戒當嚴。所以此科方是於未入道場之前。實起持戒之行。是以下科方教擇師也。從心止絕前之四事。故曰清淨。不可更添別戒。

/KEPAN/卯二正教擇師。

/VERSE/要當選擇戒清淨者第一沙門以為其師。

/KEPAN/卯三不遇難成。

/VERSE/若其不遇真清淨僧。汝戒律儀必不成就。

/KEPAN/寅二誦咒結界。

/VERSE/戒成已後。著新淨衣。然香閒居。誦此心佛所說神咒一百八遍。然後結界。建立道場。

真際曰。誦咒百八表滅百八煩惱也。○道場詳在後請。上二科方是因戒意耳。

/KEPAN/寅三定中求佛。

/VERSE/求於十方現住國土無上如來。放大悲光來灌其頂。

此科方是所生之定。良以眾生心水淨。諸佛影現中。若非定中。必無求現之理。故知此已在定求也。然定即反聞自性。入流亡所。但加求佛灌頂之念而已。因戒生定竟。

/KEPAN/丑二因定發慧。又二。寅一約戒願久定。前不兼後。後必兼前。前科但牒戒而生定。此雖總標因定。而文中雙牒戒定為因。又加發願。類求灌頂也。又為三。卯一歷舉行人。

/VERSE/阿難。如是末世清淨比丘。若比丘尼。白衣檀越。

白衣兼優婆塞優婆夷。雖不擇僧俗。而男女決定各從其類。必非男女混同一場也。

/KEPAN/卯二牒戒明願。

/VERSE/心滅貪婬。持佛淨戒。於道場中。發菩薩願。

首句略舉婬戒。次句總該後三戒。菩薩願不出四洪。亦所以為感佛機也。

/KEPAN/卯三剋期久定。

/VERSE/出入澡浴。六時行道。如是不寐。經三七日。

凡出道場而復入。則必澡浴。外潔其身也。六時行道。即專注反聞。經行排遣。內攝其心也。晝夜十二時。六時行道。六時靜坐。均調昏散矣。如子時行道丑時靜坐。寅時行道卯時坐等是也。然行中坐中所習。皆反聞自性入流亡所而已。末二句結成剋期久定。不寐有二意。一除昏睡不覺。二戒忘失反聞。此科正牒定。而明因定二字。下科乃生慧也。

/KEPAN/寅二許顯加發慧。

/VERSE/我自現身至其人前。摩頂安慰。令其開悟。

定心為生慧之親因。摩頂安慰。佛之威力為助緣。所謂啐啄同時。朗然大悟也。然開悟渾含淺深諸相。不可一定。若得動靜不生。發須陀洹見道之慧。若得聞所聞盡。發阿羅漢人空慧。若得空所空滅。成法空慧。若得寂滅現前。發圓通無上知覺慧也。孤山曰。若見此像。當觀空寂。是佛顯然。是魔則滅。初請略說一科已竟。

/KEPAN/庚二重請詳示。分二。辛一重請說道場。前雖言入道場。而未說道場如何建設。故重請說之。又分為二科。壬一阿難重請。又分為二科。癸一述已開悟。

/VERSE/阿難白佛言。世尊。我蒙如來無上悲誨。心已開悟。自知修證。無學道成。

自揣但習反聞。不須道場。可成無學。即聞所聞盡等三空諸果位也。

/KEPAN/癸二代請軌則。

/VERSE/末法修行。建立道場。云何結界。合佛世尊清淨軌則。

/KEPAN/壬二世尊重說。分三。癸一道場建設。此中表法理所不無。然亦聖心所知之境。本難盡測。姑就古人舊說存之以備觀覽。實非修行正要。學者亦不必過泥。而反誤耳門正修之旨趣矣。詳之。又分五。子一所建壇式。又二科。丑一塗壇地。又二。寅一正用牛糞和香。

/VERSE/佛告阿難。若末世人願立道場。先取雪山大力白牛。食其山中肥膩香草。此牛惟飲雪山清水。其糞微細。可取其糞。和合栴檀以泥其地。

溫陵曰。法王法言。即事即理。法不孤起。事不唐設。如華嚴一字法門。海墨書而不盡。五位行相。即世諦以彰明。凡所設施。必有取像。則此壇場用度無非表法也。山為高土。雪山。純淨上信也。大力白牛。純淨大根也。香草清水。妙善淨智也。茹退。充實遺餘也。上栴檀。為十香之首。十度之總。萬行之冠也。長水曰。雪山牛乳。純是醍醐。所有茹退。最為香潔。○茹者食也。退。即糞也。十度。謂施戒忍進定慧方便願力智也。

/KEPAN/寅二揀用黃土合香。又四。卯一揀不堪用。

/VERSE/若非雪山。其牛臭穢。不堪塗地。

略一糞字。

/KEPAN/卯二別用黃土。

/VERSE/別於平原。穿去地皮五尺已下。取其黃土。

溫陵曰。原為平土。中信也。地皮。未淨也。五。數之中。黃。色之中。取中中淨信也。

/KEPAN/卯三合十種香。

/VERSE/和上栴檀。沈水蘇合熏陸鬱金白膠青木零陵甘松。及雞舌香。

溫陵曰。十香。十波羅密法香也。

/KEPAN/卯四細羅塗地。

/VERSE/以此十種細羅為粉。合土成泥。以塗場地。

溫陵曰。細羅為粉。推之以為微妙萬行也。夫欲取如來寂滅場地。必本於廣大信心。而資乎淨智妙善。以養成純一大根。充實遺餘。猶足以合法香冠十度。故可嚴成寂滅場地也。上信大根有不可得。則求其次焉。故取中中信心。雖未能冠乎十度萬行。而能具之者。亦可以嚴成。

/KEPAN/丑二定壇相。

/VERSE/方圓丈六。為八角壇。

長水謂壇乃除地之墠。似是。若壘土為之。經當明言層級。今並無之。顯是平地塗為八角也。溫陵曰。壇。寂滅坦實之體也。體具八正。故為八角。為攝八邪。故方丈六。

/KEPAN/子二所設莊嚴。分四。丑一壇心華缽。

/VERSE/壇心置一金銀銅木所造蓮華。華中安缽。缽中先盛八月露水。水中隨安所有華葉。

溫陵曰。壇心蓮華。中道妙行也。蓮之為物。華實同體。染淨同源。表妙行大致也。用金銀銅木所造者。表妙行云為也。金銀。百鍊愈精而不變。銅剛而能同。義之像也。木能上罩以覆其下。仁之像也。夫依體起行。精而不變。剛而能同。或以義制。或以仁覆。無過不及。凡皆會於中道。乃所以為妙行也。缽為應器。表隨量應物也。露為陰澤。以秋降。八月。秋之中也。水中華葉。即仁覆之行隨澤所施。此又隨量應物陰利潛化之表也。

/KEPAN/丑二缽外列鏡。

/VERSE/取八圓鏡。各安其方。圍繞華缽。

溫陵曰。圓鏡。大圓鏡智也。各安八方圍繞華缽者。智行相依。隨方圓應也。

/KEPAN/丑三鏡外華爐。

/VERSE/鏡外建立十六蓮華。十六香爐。間華鋪設。莊嚴香爐。

溫陵曰。鏡外蓮華香爐各十六。而間設者。華表妙行。香表妙德。鏡外。即正智之外方便建立。使邪正相攝。德行相熏。庶久而俱化。兩忘邪正也。

/KEPAN/丑四爐焚沈水。

/VERSE/純燒沈水。無令見火。

溫陵曰。純燒沈水無令見火者。反德藏用。滅伏覺觀。然後能契寂滅場地也。

/KEPAN/子三所獻供養。分為二。丑一八味陳供。

/VERSE/取白牛乳置十六器。乳為煎餅。並諸沙糖。油餅。乳糜。蘇合。蜜薑。純酥。純蜜。於蓮華外各各十六。圍繞華外。以奉諸佛及大菩薩。

溫陵曰。表以法喜禪悅獻二尊也。權教開許乳酪。實教遮禁。而復取以享奉者。意在融權實。同邪正。故八味亦各十六。圍繞華外。表融權攝邪之法喜隨行施設也。

/KEPAN/丑二兩時致享。

/VERSE/每以食時。若在中夜。取蜜半升。用酥三合。壇前別安一小火爐。以兜樓婆香煎取香水沐浴其炭。然令猛熾。投是酥蜜於炎爐內。燒令煙盡。享佛菩薩。

溫陵曰。佛以日中受食。故每以日中致享。中夜例日中也。蜜成於華。表和融法行也。酥成於乳。表和融法味也。半為中數。三為成數。小香爐。方寸覺心也。以香沐炭。發覺之法也。藥王然身。先服兜樓婆香。意取發燄。故取沐炭然令猛熾。投酥蜜於炎爐燒令煙盡者。行法既成。不可終滯。當於覺心勇猛�煉。使習氣併鑠。緣影俱亡。豁然如所謂紅爐點雪者。然後為佛所享。

/KEPAN/子四所奉尊像。又復分為三科。丑一四外旛華。

/VERSE/令其四外遍懸旛華。

溫陵曰。四外旛華。外行嚴飾也。

/KEPAN/丑二四壁內聖。又二。寅一總標。

/VERSE/於壇室中。四壁敷設十方如來。及諸菩薩所有形像。

/KEPAN/寅二別列。分二。卯一當陽五如來。

/VERSE/應於當陽張盧舍那。釋迦。彌勒。阿閦。彌陀。

溫陵曰當陽正位盧舍那等。寂場真主也。彌勒。當來真主也。阿閦居東。彌陀居西。智悲真主也。

/KEPAN/卯二左右二菩薩。

/VERSE/諸大變化觀音形像。兼金剛藏。安其左右。

溫陵曰。諸大變化觀音形像。上同下合真主也。金剛藏常領金剛護持咒人。伏魔斷障真主也。

/KEPAN/丑三門側外護。

/VERSE/帝釋。梵王。烏芻瑟摩。并藍地迦諸軍茶利。與毗俱胝四天王等。頻那夜迦。張於門側。左右安置。

溫陵曰。門側左右。釋梵等眾有力外護也末法修行凡賴於此。一有闕焉。必不成就。烏芻。火頭金剛。藍地迦。青面金剛。軍茶利。金剛異號也。毗俱胝。三目持鬟髻是也。頻那夜迦。即豬頭象鼻二使者。

/KEPAN/子五所取照映。

/VERSE/又取八鏡覆懸虛空。與壇場中所安之鏡方面相對。使其形影重重相涉。

溫陵曰。壇中之鏡混物有依。行人之智也。空中之鏡離物無依。諸佛之智也。混物有依者。方能照物。未能照己。必得乎離物無依住智交相為用。然後物我互照。心境雙融。諸佛眾生身土相入。不勞動步。不待擬心。法法遍周。事事無礙。舉目千聖齊現。觸處萬象昭然。一華一香。遍供塵剎。一行一相。充擴無窮。不假神通。不涉情謂。寂場法法本如是也。道場建設竟。

/KEPAN/癸二修證節次。分二。子一三七初成定慧。又分為二科。丑一三七功夫。就分為三科。寅初一七禮誦行道。

/VERSE/於初七中。至誠頂禮十方如來諸大菩薩阿羅漢號。恆於六時誦咒圍壇。至心行道。一時常行一百八遍。

溫陵曰。凡所蘄向。以皈依三寶為最初方便。故初七日至誠頂禮如來菩薩羅漢名號。所以假其不思議力發行助道也。○他力也。

/KEPAN/寅次二七專心發願。

/VERSE/第二七中。一向專心發菩薩願。心無間斷。我毗奈耶先有願教。

若圖總略。不出四洪。溫陵曰。依毗尼教。專心發願也。行願堅強。則得大勇猛。吳興曰。先有願教者。如梵網經十大願等是也。

/KEPAN/寅後三七一向持咒。

/VERSE/第三七中。於十二時。一向持佛般怛囉咒。

溫陵曰。時無間歇。咒無遍限。一向誦持。遂能以精誠感格。進力克功也。

/KEPAN/丑二末日定慧。分三。寅一佛現摩頂。

/VERSE/至第七日。十方如來一時出現。鏡交光處。承佛摩頂。

此可見前三七中亦具麤略定心。但兼禮念願咒。非不攝心反聞也。若心水不淨。佛何由而現乎。溫陵曰。鏡交光處。則生佛智照。感應道交也。

/KEPAN/寅二定心成就。

/VERSE/即於道場修三摩地。

此方專習反聞。不令一念緣彼聲塵。專注前解聞中妙境。所謂入流亡所也。此應坐習為多。時或經行排遣。但一味反聞無間。

/KEPAN/寅三慧心成就。

/VERSE/能令如是末世修學。身心明淨。猶如琉璃。

首句顯定心為親因。道場持咒等為助緣。因緣力故。所以能令也。末二句。發慧妙境也。身心意兼真妄。約明字。但是真身真心大智慧光明顯現之相。而淨字雖亦說真。兼顯妄身妄心了不可得。為真淨之所以也。末句雙喻明淨。且真身真心即是聞性。聲塵忘而六塵俱捐。故極明淨。此在定中發慧。暫得與寂滅現前境界相應也。三七初成定慧已竟。

/KEPAN/子二百日頓證聖果。分三。丑一先防不成由不清淨。

/VERSE/阿難。若此比丘本受戒師。及同會中十比丘等。其中有一不清淨者。如是道場。多不成就。

不成就者。但是不能剋期取證。警擇師友不可濫取非人。

/KEPAN/丑二正示期滿有證初果。

/VERSE/從三七後。端坐安居經一百日。有利根者。不起於座得須陀洹。

利根。謂惑障俱輕。慧性明悟者也。孤山曰。陀洹。按位即圓初信。若依涅槃。乃是初入別圓地住也。○依初解。則當齊於動靜不生。斷八十八使。亦但位齊小乘見道。非真取小果也。依後解。則當徹至寂滅現前。位齊別教初地。圓教初住。二釋俱通。涅槃借小乘四果名位。以次當大乘住行向地矣。

/KEPAN/丑三後開未成亦見佛性。

/VERSE/縱其身心聖果未成。決定自知成佛不謬。

若依圓師前解。則位在五觀。依後解。則位在十信。次於所證必然之理。即是了了見於佛性。自信本來尊貴。亦不患於不證。所謂已到不疑之地矣。修證節次已竟。

/KEPAN/癸三結答酬請。

/VERSE/汝問道場。建立如是。

吳興曰。壇法行相。此土末世行之惟艱。然所誦咒下文亦許不入道場。故使有緣隨器受益。重請說道場已竟。

/KEPAN/辛二重請說神咒。分三。壬一會眾重請。又分二。癸一述己自請。又為三。子一述遭術遇救。又三。丑一述多聞未證。

/VERSE/阿難頂禮佛足而白佛言。自我出家。恃佛憍愛。求多聞故。未證無為。

恃愛前已釋過。小乘以四果為無為。

/KEPAN/丑二述被邪咒禁。

/VERSE/遭彼梵天邪術所禁。心雖明了。力不自由。

初果力弱故也。

/KEPAN/丑三述賴咒轉救。

/VERSE/賴遇文殊。令我解脫。

須補文殊將咒往護。

/KEPAN/子二敘蒙咒未聞。

/VERSE/雖蒙如來佛頂神咒。冥獲其力。尚未親聞。

天如曰。昔阿難密承咒力。得解婬難。故曰冥獲未聞。

/KEPAN/子三請重宣廣利。

/VERSE/惟願大慈重為宣說。悲救此會諸修行輩。末及當來在輪迴者。承佛密音。身意解脫。

身解脫者。謂消業離苦也。意解脫者。謂破惑證真也。

/KEPAN/癸二同眾普請。

/VERSE/於時會中一切大眾。普皆作禮。佇聞如來祕密章句。

/KEPAN/壬二如來重說。分二。癸一正說神咒。又三。子一咒前光相。又四。丑一如來放頂光。

/VERSE/爾時世尊從肉髻中涌百寶光。

斯光所表。具足多義。今略分釋之。此科與次科表顯中之密。以自如來當身所現也。肉髻即無見頂。表法身理。從頂放光。表依理起智。光具百寶。表智含萬用。

/KEPAN/丑二光中現如來。

/VERSE/光中涌出千葉寶蓮。有化如來坐寶華中。

光中涌蓮。表依智發行。化佛坐蓮。表行嚴妙果。

/KEPAN/丑三化佛放頂光。

/VERSE/頂放十道百寶光明。

此科與次科表密中之密。以又從化佛重現也。斯即所謂從佛頂中之佛頂。放寶光中之寶光。表斯咒尊中之尊。妙中之妙也。十光。亦表十力深智。具足萬用。無求不應。見攝受之慈。

/KEPAN/丑四光中現金剛。

/VERSE/一一光明。皆遍示現十恆河沙金剛密跡。擎山持杵。遍虛空界。

表無量祕密神用。降伏魔外。無惡不摧。見折伏之威。

/KEPAN/子二大眾欽聽。

/VERSE/大眾仰觀。畏愛兼抱。求佛哀祐。一心聽佛無見頂相放光如來宣說神咒。

畏。謂畏其威。愛。謂愛其慈。抱。懷也。眾生以此二懷承順如來。而神化無所留滯矣。咒中密具此諸妙理。故表彰之。

/KEPAN/子三神咒章句。

/VERSE/南無薩怛他蘇伽多耶阿羅訶帝三藐三菩陀寫<ail>（一&nbsp;）</ail>薩怛他佛陀俱知瑟尼釤<ail>（二&nbsp;）</ail>南無薩婆勃陀勃地薩跢鞞弊<ail>（三毗迦切&nbsp;）</ail>南無薩多南三藐三菩陀俱知南<ail>（四&nbsp;）</ail>娑舍囉娑迦僧伽喃<ail>（五&nbsp;）</ail>南無盧雞阿羅漢跢喃<ail>（六&nbsp;）</ail>南無蘇盧多波那喃<ail>（七&nbsp;）</ail>南無娑羯唎陀伽彌喃<ail>（八&nbsp;）</ail>南無盧雞三藐伽跢喃<ail>（九&nbsp;）</ail>三藐伽波囉底波多那喃<ail>（十&nbsp;）</ail>南無提婆離瑟赧<ail>（十一&nbsp;）</ail>南無悉陀耶毗地耶陀囉離瑟赧<ail>（十二&nbsp;）</ail>舍波奴揭囉訶娑訶娑囉摩他喃<ail>（十三&nbsp;）</ail>南無跋囉訶摩泥<ail>（十四&nbsp;）</ail>南無因陀囉耶<ail>（十五&nbsp;）</ail>南無婆伽婆帝<ail>（十六&nbsp;）</ail>嚧陀囉耶<ail>（十七&nbsp;）</ail>烏摩般帝<ail>（十八&nbsp;）</ail>娑醯夜耶<ail>（十九&nbsp;）</ail>南無婆伽婆帝<ail>（二十&nbsp;）</ail>那囉野拏耶<ail>（二十一&nbsp;）</ail>槃遮摩訶三慕陀囉<ail>（二十二&nbsp;）</ail>南無悉羯唎多耶<ail>（二十三&nbsp;）</ail>南無婆伽婆帝<ail>（二十四&nbsp;）</ail>摩訶迦羅耶<ail>（二十五&nbsp;）</ail>地唎般剌那伽囉<ail>（二十六&nbsp;）</ail>毗陀囉波拏迦囉耶<ail>（二十七&nbsp;）</ail>阿地目帝<ail>（二十八&nbsp;）</ail>尸摩舍那泥婆悉泥<ail>（二十九&nbsp;）</ail>摩怛唎伽拏<ail>（三十&nbsp;）</ail>南無悉羯唎多耶<ail>（三十一&nbsp;）</ail>南無婆伽婆帝<ail>（三十二&nbsp;）</ail>多他伽跢俱囉耶<ail>（三十三&nbsp;）</ail>南無般頭摩俱囉耶<ail>（三十四&nbsp;）</ail>南無跋闍囉俱囉耶<ail>（三十五&nbsp;）</ail>南無摩尼俱囉耶<ail>（三十六&nbsp;）</ail>南無伽闍俱囉耶<ail>（三十七&nbsp;）</ail>南無婆伽婆帝<ail>（三十八&nbsp;）</ail>帝唎茶輸囉西那<ail>（三十九&nbsp;）</ail>波囉訶囉拏囉闍耶<ail>（四十&nbsp;）</ail>跢他伽多耶<ail>（四十一&nbsp;）</ail>南無婆伽婆帝<ail>（四十二&nbsp;）</ail>南無阿彌多婆耶<ail>（四十三&nbsp;）</ail>跢他伽多耶<ail>（四十四&nbsp;）</ail>阿囉訶帝<ail>（四十五&nbsp;）</ail>三藐三菩陀耶<ail>（四十六&nbsp;）</ail>南無婆伽婆帝<ail>（四十七&nbsp;）</ail>阿芻鞞耶<ail>（四十八&nbsp;）</ail>跢他伽多耶<ail>（四十九&nbsp;）</ail>阿囉訶帝<ail>（五十&nbsp;）</ail>三藐三菩陀耶<ail>（五十一&nbsp;）</ail>南無婆伽婆帝<ail>（五十二&nbsp;）</ail>鞞沙闍耶俱嚧吠柱唎耶<ail>（五十三&nbsp;）</ail>般囉婆囉闍耶<ail>（五十四&nbsp;）</ail>跢他伽多耶<ail>（五十五&nbsp;）</ail>南無婆伽婆帝<ail>（五十六&nbsp;）</ail>三補師毖多<ail>（五十七&nbsp;）</ail>薩憐捺囉剌闍耶<ail>（五十八&nbsp;）</ail>跢他伽多耶<ail>（五十九&nbsp;）</ail>阿囉訶帝<ail>（六十&nbsp;）</ail>三藐三菩陀耶<ail>（六十一&nbsp;）</ail>南無婆伽婆帝<ail>（六十二&nbsp;）</ail>舍雞野母那曳<ail>（六十三&nbsp;）</ail>跢他伽多耶<ail>（六十四&nbsp;）</ail>阿囉訶帝<ail>（六十五&nbsp;）</ail>三藐三菩陀耶<ail>（六十六&nbsp;）</ail>南無婆伽婆帝<ail>（六十七&nbsp;）</ail>剌怛那雞都囉闍耶<ail>（六十八&nbsp;）</ail>跢他伽多耶<ail>（六十九&nbsp;）</ail>阿囉訶帝<ail>（七十&nbsp;）</ail>三藐三菩陀耶<ail>（七十一&nbsp;）</ail>帝瓢南無薩羯唎多<ail>（七十二&nbsp;）</ail>翳曇婆伽婆多<ail>（七十三&nbsp;）</ail>薩怛他伽都瑟尼釤<ail>（七十四&nbsp;）</ail>薩怛多般怛籃<ail>（七十五&nbsp;）</ail>南無阿婆囉視耽<ail>（七十六&nbsp;）</ail>般囉帝揚岐囉<ail>（七十七&nbsp;）</ail>薩囉婆部多揭囉訶<ail>（七十八&nbsp;）</ail>尼羯囉訶揭迦囉訶尼<ail>（七十九&nbsp;）</ail>跋囉毖地耶叱陀你<ail>（八十&nbsp;）</ail>阿迦囉密唎柱<ail>（八十一&nbsp;）</ail>般唎怛囉耶儜揭唎<ail>（八十二&nbsp;）</ail>薩囉婆槃陀那目叉尼<ail>（八十三&nbsp;）</ail>薩囉婆突瑟吒<ail>（八十四&nbsp;）</ail>突悉乏般那你伐囉尼<ail>（八十五&nbsp;）</ail>赭都囉失帝南<ail>（八十六&nbsp;）</ail>羯囉訶娑訶薩囉若闍<ail>（八十七&nbsp;）</ail>毗多崩娑那羯唎<ail>（八十八&nbsp;）</ail>阿瑟吒冰舍帝南<ail>（八十九&nbsp;）</ail>那叉剎怛囉若闍<ail>（九十&nbsp;）</ail>波囉薩陀那羯唎<ail>（九十一&nbsp;）</ail>阿瑟吒南<ail>（九十二&nbsp;）</ail>摩訶揭囉訶若闍<ail>（九十三&nbsp;）</ail>毗多崩薩那羯唎<ail>（九十四&nbsp;）</ail>薩婆舍都嚧你婆囉若闍<ail>（九十五&nbsp;）</ail>呼藍突悉乏難遮那舍尼<ail>（九十六&nbsp;）</ail>毖沙舍悉怛囉<ail>（九十七&nbsp;）</ail>阿吉尼烏陀迦囉若闍<ail>（九十八&nbsp;）</ail>阿般囉視多具囉<ail>（九十九&nbsp;）</ail>摩訶般囉戰持<ail>（百&nbsp;）</ail>摩訶疊多<ail>（百一&nbsp;）</ail>摩訶帝闍<ail>（二&nbsp;）</ail>摩訶稅多闍婆囉<ail>（三&nbsp;）</ail>摩訶跋囉槃陀囉婆悉你<ail>（四&nbsp;）</ail>阿唎耶多囉<ail>（五&nbsp;）</ail>毗唎俱知<ail>（六&nbsp;）</ail>誓婆毗闍耶<ail>（七&nbsp;）</ail>跋闍囉摩禮底<ail>（八&nbsp;）</ail>毗舍嚧多<ail>（九&nbsp;）</ail>勃騰罔迦<ail>（十&nbsp;）</ail>跋闍囉制喝那阿遮<ail>（十一&nbsp;）</ail>摩囉制婆般囉質多<ail>（十二&nbsp;）</ail>跋闍囉擅持<ail>（十三&nbsp;）</ail>毗舍囉遮<ail>（十四&nbsp;）</ail>扇多舍鞞提婆補視多<ail>（十五&nbsp;）</ail>蘇摩嚧波<ail>（十六&nbsp;）</ail>摩訶稅多<ail>（十七&nbsp;）</ail>阿唎耶多囉<ail>（十八&nbsp;）</ail>摩訶婆囉阿般囉<ail>（十九&nbsp;）</ail>跋闍囉商羯囉制婆<ail>（二十&nbsp;）</ail>跋闍囉俱摩唎<ail>（二十一&nbsp;）</ail>俱藍陀唎<ail>（二十二&nbsp;）</ail>跋闍囉喝薩多遮<ail>（二十三&nbsp;）</ail>毗地耶乾遮那摩唎迦<ail>（二十四&nbsp;）</ail>屈蘇母婆羯囉跢那<ail>（二十五&nbsp;）</ail>鞞嚧遮那俱唎耶<ail>（二十六&nbsp;）</ail>夜囉菟瑟尼釤<ail>（二十七&nbsp;）</ail>毗折籃婆摩尼遮<ail>（二十八&nbsp;）</ail>跋闍囉迦那迦波囉婆<ail>（二十九&nbsp;）</ail>嚧闍那跋闍囉頓稚遮<ail>（三十&nbsp;）</ail>稅多遮迦摩囉<ail>（三十一&nbsp;）</ail>剎奢尸波囉婆<ail>（三十二&nbsp;）</ail>翳帝夷帝<ail>（三十三&nbsp;）</ail>母陀囉羯拏<ail>（三十四&nbsp;）</ail>沙鞞囉懺<ail>（三十五&nbsp;）</ail>掘梵都<ail>（三十六&nbsp;）</ail>印兔那麼麼寫<ail>（三十七誦者至此稱弟子某受持&nbsp;）</ail>烏𤙖<ail>（三十八&nbsp;）</ail>唎瑟揭拏<ail>（三十九&nbsp;）</ail>般剌舍悉多<ail>（四十&nbsp;）</ail>薩怛他伽都瑟尼釤<ail>（四十一&nbsp;）</ail>虎𤙖<ail>（四十二&nbsp;）</ail>都嚧雍<ail>（四十三&nbsp;）</ail>瞻婆那<ail>（四十四&nbsp;）</ail>虎𤙖<ail>（四十五&nbsp;）</ail>都嚧雍<ail>（四十六&nbsp;）</ail>悉耽婆那<ail>（四十七&nbsp;）</ail>虎𤙖<ail>（四十八&nbsp;）</ail>都嚧雍<ail>（四十九&nbsp;）</ail>波羅瑟地耶三般叉拏羯囉<ail>（五十&nbsp;）</ail>虎𤙖<ail>（五十一&nbsp;）</ail>都嚧雍<ail>（五十二&nbsp;）</ail>薩婆藥叉喝囉剎娑<ail>（五十三&nbsp;）</ail>揭囉訶若闍<ail>（五十四&nbsp;）</ail>毗騰崩薩那羯囉<ail>（五十五&nbsp;）</ail>虎𤙖<ail>（五十六&nbsp;）</ail>都嚧雍<ail>（五十七&nbsp;）</ail>者都囉尸底南<ail>（五十八&nbsp;）</ail>揭囉訶娑訶薩囉南<ail>（五十九&nbsp;）</ail>毗騰崩薩那囉<ail>（六十&nbsp;）</ail>虎𤙖<ail>（六十一&nbsp;）</ail>都嚧雍<ail>（六十二&nbsp;）</ail>囉叉<ail>（六十三&nbsp;）</ail>婆伽梵<ail>（六十四&nbsp;）</ail>薩怛他伽都瑟尼釤<ail>（六十五&nbsp;）</ail>波囉點闍吉唎<ail>（六十六&nbsp;）</ail>摩訶娑訶薩囉<ail>（六十七&nbsp;）</ail>勃樹娑訶薩囉室唎沙<ail>（六十八&nbsp;）</ail>俱知娑訶薩泥帝隸<ail>（六十九&nbsp;）</ail>阿弊提視婆唎多<ail>（七十&nbsp;）</ail>吒吒甖迦<ail>（七十一&nbsp;）</ail>摩訶跋闍嚧陀囉<ail>（七十二&nbsp;）</ail>帝唎菩婆那<ail>（七十三&nbsp;）</ail>曼茶囉<ail>（七十四&nbsp;）</ail>烏𤙖<ail>（七十五&nbsp;）</ail>莎悉帝薄婆都<ail>（七十六&nbsp;）</ail>麼麼<ail>（七十七&nbsp;）</ail>印兔那麼麼寫<ail>（七十八至此句準前稱名若俗人稱弟子某甲&nbsp;）</ail>囉闍婆夜<ail>（七十九&nbsp;）</ail>主囉跋夜<ail>（八十&nbsp;）</ail>阿祗尼婆夜<ail>（八十一&nbsp;）</ail>烏陀迦婆夜<ail>（八十二&nbsp;）</ail>毗沙婆夜<ail>（八十三&nbsp;）</ail>舍薩多囉婆夜<ail>（八十四&nbsp;）</ail>婆囉斫羯囉婆夜<ail>（八十五&nbsp;）</ail>突瑟叉婆夜<ail>（八十六&nbsp;）</ail>阿舍你婆夜<ail>（八十七&nbsp;）</ail>阿迦囉密唎柱婆夜<ail>（八十八&nbsp;）</ail>陀囉尼部彌劍波伽波陀婆夜<ail>（八十九&nbsp;）</ail>烏囉迦婆多婆夜<ail>（九十&nbsp;）</ail>剌闍檀茶婆夜<ail>（九十一&nbsp;）</ail>那伽婆夜<ail>（九十二&nbsp;）</ail>毗條怛婆夜<ail>（九十三&nbsp;）</ail>蘇波囉拏婆夜<ail>（九十四&nbsp;）</ail>藥叉揭囉訶<ail>（九十五&nbsp;）</ail>囉叉私揭囉訶<ail>（九十六&nbsp;）</ail>畢唎多揭囉訶<ail>（九十七&nbsp;）</ail>毗舍遮揭囉訶<ail>（九十八&nbsp;）</ail>部多揭囉訶<ail>（九十九&nbsp;）</ail>鳩槃茶揭囉訶<ail>（二百&nbsp;）</ail>補丹那揭囉訶<ail>（一&nbsp;）</ail>迦吒補丹那揭囉訶<ail>（二&nbsp;）</ail>悉乾度揭囉訶<ail>（三&nbsp;）</ail>阿播悉摩囉揭囉訶<ail>（四&nbsp;）</ail>烏檀摩陀揭囉訶<ail>（五&nbsp;）</ail>車夜揭囉訶<ail>（六&nbsp;）</ail>醯唎婆帝揭囉訶<ail>（七&nbsp;）</ail>社多訶唎南<ail>（八&nbsp;）</ail>揭婆訶唎南<ail>（九&nbsp;）</ail>嚧地囉訶唎南<ail>（十&nbsp;）</ail>忙娑訶唎南<ail>（十一&nbsp;）</ail>謎陀訶唎南<ail>（十二&nbsp;）</ail>摩闍訶唎南<ail>（十三&nbsp;）</ail>闍多訶唎女<ail>（十四&nbsp;）</ail>視比多訶唎南<ail>（十五&nbsp;）</ail>毗多訶唎南<ail>（十六&nbsp;）</ail>婆多訶唎南<ail>（十七&nbsp;）</ail>阿輸遮訶唎女<ail>（十八&nbsp;）</ail>質多訶唎女<ail>（十九&nbsp;）</ail>帝釤薩鞞釤<ail>（二十&nbsp;）</ail>薩婆揭囉訶南<ail>（二十一&nbsp;）</ail>毗陀耶闍瞋陀夜彌<ail>（二十二&nbsp;）</ail>雞囉夜彌<ail>（二十三&nbsp;）</ail>波唎跋囉者迦訖唎擔<ail>（二十四&nbsp;）</ail>毗陀耶闍瞋陀夜彌<ail>（二十五&nbsp;）</ail>雞囉夜彌<ail>（二十六&nbsp;）</ail>茶演尼訖唎擔<ail>（二十七&nbsp;）</ail>毗陀耶闍瞋陀夜彌<ail>（二十八&nbsp;）</ail>雞囉夜彌<ail>（二十九&nbsp;）</ail>摩訶般輸般怛夜<ail>（三十&nbsp;）</ail>嚧陀囉訖唎擔<ail>（三十一&nbsp;）</ail>毗陀耶闍瞋陀夜彌<ail>（三十二&nbsp;）</ail>雞囉夜彌<ail>（三十三&nbsp;）</ail>那囉夜拏訖唎擔<ail>（三十四&nbsp;）</ail>毗陀耶闍瞋陀夜彌<ail>（三十五&nbsp;）</ail>雞囉夜彌<ail>（三十六&nbsp;）</ail>怛埵伽嚧茶西訖唎擔<ail>（三十七&nbsp;）</ail>毗陀耶闍瞋陀夜彌<ail>（三十八&nbsp;）</ail>雞囉夜彌<ail>（三十九&nbsp;）</ail>摩訶迦囉摩怛唎伽拏訖唎擔<ail>（四十&nbsp;）</ail>毗陀耶闍瞋陀夜彌<ail>（四十一&nbsp;）</ail>雞囉夜彌<ail>（四十二&nbsp;）</ail>迦波唎迦訖唎擔<ail>（四十三&nbsp;）</ail>毗陀耶闍瞋陀夜彌<ail>（四十四&nbsp;）</ail>雞囉夜彌<ail>（四十五&nbsp;）</ail>闍耶羯囉摩度羯囉<ail>（四十六&nbsp;）</ail>薩婆囉他娑達那訖唎擔<ail>（四十七&nbsp;）</ail>毗陀耶闍瞋陀夜彌<ail>（四十八&nbsp;）</ail>雞囉夜彌<ail>（四十九&nbsp;）</ail>赭咄囉婆耆你訖唎擔<ail>（五十&nbsp;）</ail>毗陀耶闍瞋陀夜彌<ail>（五十一&nbsp;）</ail>雞囉夜彌<ail>（五十二&nbsp;）</ail>毗唎羊訖唎知<ail>（五十三&nbsp;）</ail>難陀雞沙囉伽拏般帝<ail>（五十四&nbsp;）</ail>索醯夜訖唎擔<ail>（五十五&nbsp;）</ail>毗陀耶闍瞋陀夜彌<ail>（五十六&nbsp;）</ail>雞囉夜彌<ail>（五十七&nbsp;）</ail>那揭那舍囉婆拏訖唎擔<ail>（五十八&nbsp;）</ail>毗陀耶闍瞋陀夜彌<ail>（五十九&nbsp;）</ail>雞囉夜彌<ail>（六十&nbsp;）</ail>阿羅漢訖唎擔毗陀耶闍瞋陀夜彌<ail>（六十一&nbsp;）</ail>雞囉夜彌<ail>（六十二&nbsp;）</ail>毗多囉伽訖唎擔<ail>（六十三&nbsp;）</ail>毗陀耶闍瞋陀夜彌<ail>（六十四&nbsp;）</ail>雞囉夜彌跋闍囉波你<ail>（六十五&nbsp;）</ail>具醯夜具醯夜<ail>（六十六&nbsp;）</ail>迦地般帝訖唎擔<ail>（六十七&nbsp;）</ail>毗陀耶闍瞋陀夜彌<ail>（六十八&nbsp;）</ail>雞囉夜彌<ail>（六十九&nbsp;）</ail>囉叉罔<ail>（七十&nbsp;）</ail>婆伽梵<ail>（七十一&nbsp;）</ail>印兔那麼麼寫<ail>（七十二至此依前稱弟子名&nbsp;）</ail>婆伽梵<ail>（七十三&nbsp;）</ail>薩怛多般怛囉<ail>（七十四&nbsp;）</ail>南無粹都帝<ail>（七十五&nbsp;）</ail>阿悉多那囉剌迦<ail>（七十六&nbsp;）</ail>波囉婆悉普吒<ail>（七十七&nbsp;）</ail>毗迦薩怛多缽帝唎<ail>（七十八&nbsp;）</ail>什佛囉什佛囉<ail>（七十九&nbsp;）</ail>陀囉陀囉<ail>（八十&nbsp;）</ail>頻陀囉頻陀囉瞋陀瞋陀<ail>（八十一&nbsp;）</ail>虎𤙖<ail>（八十二&nbsp;）</ail>虎𤙖<ail>（八十三&nbsp;）</ail>泮吒<ail>（八十四&nbsp;）</ail>泮吒泮吒泮吒泮吒<ail>（八十五&nbsp;）</ail>娑訶<ail>（八十六&nbsp;）</ail>醯醯泮<ail>（八十七&nbsp;）</ail>阿牟迦耶泮<ail>（八十八&nbsp;）</ail>阿波囉提訶多泮<ail>（八十九&nbsp;）</ail>婆囉波囉陀泮<ail>（九十&nbsp;）</ail>阿素囉毗陀囉波迦泮<ail>（九十一&nbsp;）</ail>薩婆提鞞弊泮<ail>（九十二&nbsp;）</ail>薩婆那伽弊泮<ail>（九十三&nbsp;）</ail>薩婆藥叉弊泮<ail>（九十四&nbsp;）</ail>薩婆乾闥婆弊泮<ail>（九十五&nbsp;）</ail>薩婆補丹那弊泮<ail>（九十六&nbsp;）</ail>迦吒補丹那弊泮<ail>（九十七&nbsp;）</ail>薩婆突狼枳帝弊泮<ail>（九十八&nbsp;）</ail>薩婆突澀比犁訖瑟帝弊泮<ail>（九十九&nbsp;）</ail>薩婆什婆犁弊泮<ail>（三百&nbsp;）</ail>薩婆阿播悉摩梨弊泮<ail>（一&nbsp;）</ail>薩婆舍囉婆拏弊泮<ail>（二&nbsp;）</ail>薩婆地帝雞弊泮<ail>（三&nbsp;）</ail>薩婆怛摩陀繼弊泮<ail>（四&nbsp;）</ail>薩婆毗陀耶囉誓遮犁弊泮<ail>（五&nbsp;）</ail>闍夜羯囉摩度羯囉<ail>（六&nbsp;）</ail>薩婆囉他娑陀雞弊泮<ail>（七&nbsp;）</ail>毗地夜遮唎弊泮<ail>（八&nbsp;）</ail>者都囉縛耆你弊泮<ail>（九&nbsp;）</ail>跋闍囉俱摩唎<ail>（十&nbsp;）</ail>毗陀夜囉誓弊泮<ail>（十一&nbsp;）</ail>摩訶波囉丁羊叉耆唎弊泮<ail>（十二&nbsp;）</ail>跋闍囉商羯囉夜<ail>（十三&nbsp;）</ail>波囉丈耆囉闍耶泮<ail>（十四&nbsp;）</ail>摩訶迦囉夜<ail>（十五&nbsp;）</ail>摩訶末怛唎迦拏<ail>（十六&nbsp;）</ail>南無娑羯唎多夜泮<ail>（十七&nbsp;）</ail>毖瑟拏婢曳泮<ail>（十八&nbsp;）</ail>勃囉訶牟尼曳泮<ail>（十九&nbsp;）</ail>阿耆尼曳泮<ail>（二十&nbsp;）</ail>摩訶羯唎曳泮<ail>（二十一&nbsp;）</ail>羯囉檀持曳泮<ail>（二十二&nbsp;）</ail>蔑怛唎曳泮<ail>（二十三&nbsp;）</ail>嘮怛唎曳泮<ail>（二十四&nbsp;）</ail>遮文茶曳泮<ail>（二十五&nbsp;）</ail>羯邏囉怛唎曳泮<ail>（二十六&nbsp;）</ail>迦般唎曳泮<ail>（二十七&nbsp;）</ail>阿地目質多迦尸摩舍那<ail>（二十八&nbsp;）</ail>婆私你曳泮<ail>（二十九&nbsp;）</ail>演吉質<ail>（三十&nbsp;）</ail>薩埵婆寫<ail>（三十一&nbsp;）</ail>麼麼印兔那麼麼寫<ail>（三十二至此依前稱弟子名&nbsp;）</ail>突瑟吒質多<ail>（三十三&nbsp;）</ail>阿末怛唎質多<ail>（三十四&nbsp;）</ail>烏闍訶囉<ail>（三十五&nbsp;）</ail>伽婆訶囉<ail>（三十六&nbsp;）</ail>嚧地囉訶囉<ail>（三十七&nbsp;）</ail>婆娑訶囉<ail>（三十八&nbsp;）</ail>摩闍訶囉<ail>（三十九&nbsp;）</ail>闍多訶囉<ail>（四十&nbsp;）</ail>視毖多訶囉<ail>（四十一&nbsp;）</ail>跋略夜訶囉<ail>（四十二&nbsp;）</ail>乾陀訶囉<ail>（四十三&nbsp;）</ail>布史波訶囉<ail>（四十四&nbsp;）</ail>頗囉訶囉<ail>（四十五&nbsp;）</ail>婆寫訶囉<ail>（四十六&nbsp;）</ail>般波質多<ail>（四十七&nbsp;）</ail>突瑟吒質多<ail>（四十八&nbsp;）</ail>嘮陀囉質多<ail>（四十九&nbsp;）</ail>藥叉揭囉訶<ail>（五十&nbsp;）</ail>囉剎娑揭囉訶<ail>（五十一&nbsp;）</ail>閉隸多揭囉訶<ail>（五十二&nbsp;）</ail>毗舍遮揭囉訶<ail>（五十三&nbsp;）</ail>部多揭囉訶<ail>（五十四&nbsp;）</ail>鳩槃茶揭囉訶<ail>（五十五&nbsp;）</ail>悉乾陀揭囉訶<ail>（五十六&nbsp;）</ail>烏怛摩陀揭囉訶<ail>（五十七&nbsp;）</ail>車夜揭囉訶<ail>（五十八&nbsp;）</ail>阿播薩摩囉揭囉訶<ail>（五十九&nbsp;）</ail>宅袪革茶耆尼揭囉訶<ail>（六十&nbsp;）</ail>唎佛帝揭囉訶<ail>（六十一&nbsp;）</ail>闍彌迦揭囉訶<ail>（六十二&nbsp;）</ail>舍俱尼揭囉訶<ail>（六十三&nbsp;）</ail>姥陀囉難地迦揭囉訶<ail>（六十四&nbsp;）</ail>阿藍婆揭囉訶<ail>（六十五&nbsp;）</ail>乾陀波尼揭囉訶<ail>（六十六&nbsp;）</ail>什佛囉堙迦醯迦<ail>（六十七&nbsp;）</ail>墜帝藥迦<ail>（六十八&nbsp;）</ail>怛隸帝藥迦<ail>（六十九&nbsp;）</ail>者突託迦<ail>（七十&nbsp;）</ail>昵提什伐囉毖釤摩什伐囉<ail>（七十一&nbsp;）</ail>薄底迦<ail>（七十二&nbsp;）</ail>鼻底迦<ail>（七十三&nbsp;）</ail>室隸瑟密迦<ail>（七十四&nbsp;）</ail>娑你般帝迦<ail>（七十五&nbsp;）</ail>薩婆什伐囉<ail>（七十六&nbsp;）</ail>室嚧吉帝<ail>（七十七&nbsp;）</ail>末陀鞞達嚧制劍<ail>（七十八&nbsp;）</ail>阿綺囉鉗<ail>（七十九&nbsp;）</ail>目佉嚧鉗<ail>（八十&nbsp;）</ail>羯唎突嚧鉗<ail>（八十一&nbsp;）</ail>揭囉訶揭藍<ail>（八十二&nbsp;）</ail>羯拏輸藍<ail>（八十三&nbsp;）</ail>憚多輸藍<ail>（八十四&nbsp;）</ail>迄唎夜輸藍<ail>（八十五&nbsp;）</ail>末麼輸藍<ail>（八十六&nbsp;）</ail>跋唎室婆輸藍<ail>（八十七&nbsp;）</ail>毖栗瑟吒輸藍<ail>（八十八&nbsp;）</ail>烏陀囉輸藍<ail>（八十九&nbsp;）</ail>羯知輸藍<ail>（九十&nbsp;）</ail>跋悉帝輸藍<ail>（九十一&nbsp;）</ail>鄔嚧輸藍<ail>（九十二&nbsp;）</ail>常伽輸藍<ail>（九十三&nbsp;）</ail>喝悉多輸藍<ail>（九十四&nbsp;）</ail>跋陀輸藍<ail>（九十五&nbsp;）</ail>娑房盎伽般囉丈伽輸藍<ail>（九十六&nbsp;）</ail>部多毖跢茶<ail>（九十七&nbsp;）</ail>茶耆你什婆囉<ail>（九十八&nbsp;）</ail>陀突嚧迦建咄嚧吉知婆路多毗<ail>（九十九&nbsp;）</ail>薩般嚧訶凌伽<ail>（四百&nbsp;）</ail>輸沙怛囉娑那羯囉<ail>（一&nbsp;）</ail>毗沙喻迦<ail>（二&nbsp;）</ail>阿耆尼烏陀迦<ail>（三&nbsp;）</ail>末囉鞞囉建跢囉<ail>（四&nbsp;）</ail>阿迦囉密唎咄怛斂部迦<ail>（五&nbsp;）</ail>地栗剌吒<ail>（六&nbsp;）</ail>毖唎瑟質迦<ail>（七&nbsp;）</ail>薩婆那俱囉<ail>（八&nbsp;）</ail>肆引伽弊揭囉唎藥叉怛囉芻<ail>（九&nbsp;）</ail>末囉視吠帝釤娑鞞釤<ail>（十&nbsp;）</ail>悉怛多缽怛囉<ail>（十一&nbsp;）</ail>摩訶跋闍嚧瑟尼釤<ail>（十二&nbsp;）</ail>摩訶般賴丈耆藍<ail>（十三&nbsp;）</ail>夜波突陀舍喻闍那<ail>（十四&nbsp;）</ail>辮怛隸拏<ail>（十五&nbsp;）</ail>毗陀耶槃曇迦嚧彌<ail>（十六&nbsp;）</ail>帝殊槃曇迦嚧彌<ail>（十七&nbsp;）</ail>般囉毗陀槃曇迦嚧彌<ail>（十八&nbsp;）</ail>跢姪他<ail>（十九&nbsp;）</ail>唵<ail>（二十&nbsp;）</ail>阿那隸<ail>（二十一&nbsp;）</ail>毗舍提<ail>（二十二&nbsp;）</ail>鞞囉跋闍囉陀唎<ail>（二十三&nbsp;）</ail>槃陀槃陀你<ail>（二十四&nbsp;）</ail>跋闍囉謗尼泮<ail>（二十五&nbsp;）</ail>虎𤙖都嚧甕泮<ail>（二十六&nbsp;）</ail>娑婆訶<ail>（四百二十七&nbsp;）</ail>

/TEXTR/【<a href="../../../陀羅尼/楞嚴咒/Shurangama-mantra-信裹.html?l=t">《楞嚴咒》梵文對照 】</a>　

孤山曰。諸經神咒例皆不翻。五不翻中。即祕密不翻。於四例中。即翻字不翻音。天台會之。不出四悉。天如曰。孤山所引天台四悉檀。悉。遍也。檀。施也。諸聖以四法遍施眾生也。初世界悉檀者。隨方異說。令生歡喜益也。二為人悉檀者。生善益也。三對治悉檀者。破惡益也。四第一義悉檀者。入理益也。○祕咒非但只是梵語。仍是一切聖賢祕密之言。蓋梵語此方不曉。而天竺之人日用共所曉解者也。至於祕咒。非但天竺常人不知。理應下位聖賢不達上位之咒。大端聖賢宏化。例有顯密二教。如醫療病。率有二途。一者授方。則顯說病源藥性。及炮治之法。如佛顯教。二者授藥。則都不顯說。但惟與藥令服愈病而已。不必求知何藥何治。如佛密教。故今祕咒正同授藥。不必求解。若解生則咒喪矣。眾生但當信持之。自蒙諸益也。又祕咒雖不可作解。亦有少分應知。三義略盡。一者理法力。謂以一字含無邊妙理而稱為陀羅尼。謂總一切法。持無量義。斯之威力。全具所詮之理。如此方元亨利貞。亦可避凶致祥矣。二者威德力。謂諸佛菩薩一切權實聖賢威德深重。具大勢力。稱其名號。隨願如意。如今世間有勢力人。亦可假其名聲伏惡脫難也。三者實語力。佛菩薩一切聖賢起大悲心愍眾生故。出誠實語。咒願眾生離苦得樂。革凡成聖。故誦之可以隨言成益。如世之實修行人。尚可咒願吉凶。隨言成就。何況證理入位聖賢。真慈誓願。安可測度。此與咒詛義相當也。略述由此三義。故持之得不測神功。然須確信。專持。功滿。方收成效。若猶豫。間斷。中輟。或壇戒不能如法。而謗咒無功者。招大罪苦。良以世俗咒禁蛇蠍瘡瘧者尚有明驗。而況聖真威靈所寓。安有虛詞。切宜戒之。世人有謂咒之不翻。隱其鄙俚之言。恐人輕笑。此真無知妄謗。少有智者當亦不惑於斯言也。至於四悉利物者不止祕咒。凡佛放光現通說法諸設施。第一便欲人人悟入佛之知見。所謂惟為一大事因緣。即入理益也。其人未能悟入者。則且與第二斷除煩惱種習。即破惡益也。久之障盡。後當悟入矣。其人又未能破惡者。則且與第三令其興起善心。建立善行。善力漸強。惡習自退矣。其人又未能興善。則且與第四令生歡喜。即歡喜益也。亦是與其且種輕少善根。為上三作遠因緣耳。其人或又不能生於歡喜反成憎謗者。則佛早已鑑機。默然無為也。若約一大時教。華嚴正惟入理。而略兼後三。小乘教正惟破惡。而略兼後二。人天教正惟生善。而略兼後一。諸雜趣正惟歡喜。謂且救護拔苦令其生喜。亦可漸向上三矣。今獨論祕咒四悉。諸師所列。皆從劣向勝為序。一世界歡喜者。謂隨方利物。如持之以脫難求財等。而天台所謂誦神王名部落驚懼者。但脫鬼難一途而已。二為人生善者。如未得戒者。令其得戒。未精進者。令其精進等。而天台比於軍號相應無所訶禁者。亦明生善無礙而已。三對治破惡者。如令婬心頓歇等。而天台譬彼貧人詐瞋聞偈頓息者。亦以喻明誦咒之人不自知其惡破之由也。四第一義入理者。如入無生忍等是也。而天台喻以智臣解語餘人不知者。亦但喻其咒力發悟之由人所不測也。大端明祕密。四悉利益。非如顯教可知其故。若可測知。何貴祕密。行人但當確信堅持。無勞思議也。正說神咒已竟。

/KEPAN/癸二說咒利益。分二。子一諸佛要用。可見非但眾生離此咒而無賴。諸佛離此而亦缺用多矣。又分為三。丑一指示全名。

/VERSE/阿難。是佛頂光聚。悉怛多般怛囉祕密伽陀微妙章句。

頂光聚三字。據實元於頂光化佛說之。仍各有表。頂表尊勝。光表威靈。聚表神用。伽陀。明其咒中有頌。大段曰章。如分五會是也。細分曰句。微妙者。明其隱微奧妙不可測也。

/KEPAN/丑二備彰諸用。又三。寅一總標因果。

/VERSE/出生十方一切諸佛。十方如來因此咒心。得成無上正遍知覺。

出生二字明作密因。得成二字表助極果。見佛初心究竟皆不能離。誠要用總相也。

/KEPAN/寅二別列要用。又復分為六科。卯一降魔制外用。

/VERSE/十方如來執此咒心。降伏諸魔。制諸外道。

以咒威力。令無惑亂也。

/KEPAN/卯二現身說法用。

/VERSE/十方如來乘此咒心。坐寶蓮華。應微塵國。十方如來含此咒心。於微塵國。轉大法輪。

乘者。依憑之意。咒心者。但依吳興通指全咒為咒心。即心咒之謂也。蓋祕密藏中精要之法。故稱咒心。若是。則心字是喻。類如般若心經之心。非指悉怛等六字為心也。彼是咒名耳。又詳跢姪他乃即說咒曰。則唵字以下方是正咒。不過八句三十四字。前皆三寶并諸外護威名。及實語助咒之類。若不能全持者。可從唵字持之。亦如準提九聖字之例是也。坐蓮普應者。現佛身成道相也。含者。內祕為本之意。謂本此密理以演顯教也。

/KEPAN/卯三自他授記用。

/VERSE/十方如來持此咒心。能於十方摩頂授記。自果未成。亦於十方蒙佛授記。

摩授者。謂以咒加持。令必成佛。此可喻於蜾蠃咒螟蛉也。自蒙授記者。可見有持此咒者。佛知必成佛道。故授記也。

/KEPAN/卯四救苦救難用。

/VERSE/十方如來依此咒心。能於十方拔濟群苦。所謂地獄。餓鬼。畜生。盲聾瘖啞。冤憎會苦。愛別離苦。求不得苦。五陰熾盛。大小諸橫。同時解脫。賊難。兵難。王難。獄難。風火水難。飢渴貧窮。應念銷散。

此中所具八苦。八難。亦與常途別異。尋常以生老病死配冤憎等後四為八苦。今以三塗及根缺配之為八也。而又贅以大小諸橫。盡其餘苦耳。如藥師諸橫是也。八難亦與諸經不同。今以賊兵王獄風水火飢為八也。饑渴即是饑饉。又贅以貧窮。亦盡其餘難耳。

/KEPAN/卯五事師嗣法用。

/VERSE/十方如來隨此咒心。能於十方事善知識。四威儀中供養如意。恆沙如來會中。推為大法王子。

咒力能令四事具足。及得他心。故成事師之用。又能開心。通達法要。故成嗣法之用。

/KEPAN/卯六攝親轉小用。

/VERSE/十方如來行此咒心。能於十方攝受親因。令諸小乘聞祕密藏。不生驚怖。

親因。即歷劫親緣也。攝受。如提獎阿難是也。祕密實乘必廢三立一。小乘聞多驚疑。咒力能令決了不疑也。

/KEPAN/寅三總結始終。

/VERSE/十方如來誦此咒心。成無上覺。坐菩提樹。入大涅槃。十方如來傳此咒心。於滅度後付佛法事。究竟住持。嚴淨戒律。悉得清淨。

前節從初成道以至入涅槃。次節自正法以至末法。皆憑咒力。可謂始終全用。不能離也。

/KEPAN/丑三更明無盡。

/VERSE/若我說是佛頂光聚般怛囉咒。從旦至暮。音聲相聯。字句中間。亦不重疊。經恆沙劫。終不能盡。

此無盡方約諸佛要用已自無盡。非並眾生用也。諸佛要用已竟。

大佛頂首楞嚴經正脈疏卷二十九

`);
</script>
