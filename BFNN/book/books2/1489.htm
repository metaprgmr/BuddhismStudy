
<html>
<head>
<meta http-equiv=Content-Type content="text/html; charset=utf-8">
<link rel="stylesheet" href="../books/book.css">
<script src="../mybfnn.js"></script>
</head>

<script>
write1472(18, `
/KEPAN/辛二　重請說神咒　分三　壬初　會眾重請　二　如來重說　三　會眾願護　今初

#YY:001a#阿難頂禮佛足，而白佛言：自我出家，恃佛憍愛，求多聞故，未證無為。

此重請說神咒。阿難雖蒙其益，未克親聞；故頂禮佛足，而白佛言：自我捨俗出家，猶恃佛之憍憐寵愛，惟求多聞，不務真修，但得初果，所以道力微弱，故未證四果無為之道。

#YY:001b#遭彼梵天，邪術所禁，心雖明了，力不自由，賴遇文殊，令我解脫，雖蒙如來，佛頂神咒，冥獲其力，尚未親聞。

遭者遇也，彼指摩登伽，為愛女之故，用先梵天咒，邪術之所禁制。然在彼時，心雖明了，而未全道力，無自由分。賴遇文殊，將咒往護，令我解脫淫難，始將歸來。今但云賴遇文殊得脫者：舉能持人，略所持咒，故雖蒙如來佛頂神咒，而文殊但是密誦，破邪除淫，而我冥獲其力；真言密語，尚未親聞。

#YY:001c#惟願大慈，重為宣說，悲救此會，諸修行輩，末及當來，在輪迴者，承佛密音，身意解脫。

此請重說，為利今後。惟願世尊大慈，重為宣說，大悲救拔現住此會諸修行輩，此指三乘聖眾，多學少成，難進易退者，均望咒力救拔也。不唯現會獲益，末指當來，佛法展轉流通，即在輪迴者，亦得均霑法利，以承佛密咒音聲，身意俱得解脫；以遠離魔難，身得解脫，破惑證真，意得解脫也。

#YY:001d#於時會中，一切大眾，普皆作禮，佇聞如來秘密章句。

作是請已，於時會中，一切大眾，普皆頂禮於佛。佇者待也，佇聞如來秘密神咒，微妙章句。<kpDone>初會眾重請竟。</kpDone>

/KEPAN/壬二　如來重說　分二　癸初　正說神咒　二　說咒利益　癸初分三　子初　光相表顯　二　大眾欽聽　三　五會神咒　今初

#YY:002a#爾時世尊，從肉髻中，涌百寶光，光中涌出，千葉寶蓮，有化如來，坐寶華中。

此將說神咒，先現化佛。然此科乃顯中之密，以從如來自身所現也。爾時世尊，從肉髻中：準《無上依經》云：乃是頂骨涌起，自然成髻，其色紅赤，在青螺紺髮之中，即無見頂相；表如來藏，法身理體也。光從頂放，表般若妙智也；光涌百寶，表解脫大用也。光中涌出，千葉寶蓮者：表依妙智，而發勝因也。有化如來，坐寶華中：表因果一契也。

#YY:002b#頂放十道，百寶光明，一一光明，皆遍示現，十恆河沙，金剛密跡，擎山持杵，遍虛空界。

此乃密中之密，以從佛頂之佛頂，放寶光之寶光，表斯咒，尊中之尊，妙中之妙也。由一頂髻放十道光，具百寶色者，表如來藏性，圓含萬法，其體清淨本然，周遍法界也。金剛密跡，擎山持杵，遍虛空界者：內秘菩薩之德，外現金剛之跡，擎山制外，持杵降魔，密行化導，故曰金剛密跡。遍滿空界，顯現威力。金剛遍界者，表循業發現，生善滅惡，隨緣妙用也。<kpDone>初光相表顯竟。</kpDone>

/KEPAN/子二　大眾欽聽

#YY:003a#大眾仰觀，畏愛兼抱，求佛哀祐，一心聽佛，無見頂相，放光如來，宣說神咒。

法會大眾，見佛從頂，放光之中化佛，化佛復從頂放光，光中示現，金剛密跡，事出希有，惟有景仰觀察。畏者畏其威，愛者愛其德；既折、攝並行，而畏愛兼抱；謂二者兼具，令人不能去諸懷抱也。求佛哀祐者：哀憐而攝授之，護祐而帡幪之。一心聽佛，無見頂相，放光如來，宣說神咒者：謂佛從無見頂相放光，光中化現如來，宣說神咒；正表無為心佛，無上心咒，以顯藏心微妙，不可思議也。咒者咒願，佛說此咒，正咒願眾生，令其斷惑證真，革凡成聖，具諸不測之威神，而有難思之妙用。<kpDone>二大眾欽聽竟。</kpDone>

/KEPAN/子三　五會神咒

#YY:004a#南無薩怛他蘇伽多耶阿囉訶帝三藐三菩陀寫<ail>一 </ail>薩怛他佛陀俱知瑟尼釤<ail>二 </ail>南無薩婆勃陀勃地薩跢鞞弊<ail>三 </ail>南無薩多南三藐三菩陀俱知南<ail>四 </ail>娑舍囉婆迦僧伽喃<ail>五 </ail>南無盧雞阿羅漢跢喃<ail>六 </ail>南無蘇盧多波那喃<ail>七 </ail>南無娑羯唎陀伽彌喃<ail>八 </ail>南無盧雞三藐伽跢喃<ail>九 </ail>三藐伽波囉底波多那喃<ail>十 </ail>南無提婆離瑟赧<ail>十一 </ail>南無悉陀耶毗地耶陀囉離瑟赧<ail>十二 </ail>舍波奴揭囉訶娑訶娑囉摩他喃<ail>十三 </ail>南無跋囉訶摩泥<ail>十四 </ail>南無因陀囉耶<ail>十五 </ail>南無婆伽婆帝<ail>十六 </ail>嚧陀囉耶<ail>十七 </ail>烏摩般帝<ail>十八 </ail>娑醯夜耶<ail>十九 </ail>南無婆伽婆帝<ail>二十 </ail>那囉野拏耶<ail>二十一 </ail>槃遮摩訶三慕陀囉<ail>二十二 </ail>南無悉羯唎多耶<ail>二十三 </ail>南無婆伽婆帝<ail>二十四 </ail>摩訶迦羅耶<ail>二十五 </ail>地唎般剌那伽囉<ail>二十六 </ail>毗陀囉波拏迦囉耶<ail>二十七 </ail>阿地目帝<ail>二十八 </ail>尸摩舍那泥婆悉泥<ail>二十九 </ail>摩怛唎伽拏<ail>三十 </ail>南無悉羯唎多耶<ail>三十一 </ail>南無婆伽婆帝<ail>三十二 </ail>多他伽跢俱囉耶<ail>三十三 </ail>南無般頭摩俱囉耶<ail>三十四 </ail>南無跋闍囉俱囉耶<ail>三十五 </ail>南無摩尼俱囉耶<ail>三十六 </ail>南無伽闍俱囉耶<ail>三十七 </ail>南無婆伽婆帝<ail>三十八 </ail>帝唎茶輸囉西那<ail>三十九 </ail>波囉訶囉拏囉闍耶<ail>四十 </ail>跢他伽多耶<ail>四十一 </ail>南無婆伽婆帝<ail>四十二 </ail>南無阿彌多婆耶<ail>四十三 </ail>跢他伽多耶<ail>四十四 </ail>阿囉訶帝<ail>四十五 </ail>三藐三菩陀耶<ail>四十六 </ail>南無婆伽婆帝<ail>四十七 </ail>阿芻毗耶<ail>四十八 </ail>跢他伽多耶<ail>四十九 </ail>阿囉訶帝<ail>五十 </ail>三藐三菩陀耶<ail>五十一 </ail>南無婆伽婆帝<ail>五十二 </ail>鞞沙闍耶俱嚧吠柱唎耶<ail>五十三 </ail>般囉婆囉闍耶<ail>五十四 </ail>跢他伽多耶<ail>五十五 </ail>南無婆伽婆帝<ail>五十六 </ail>三補師毖多<ail>五十七 </ail>薩憐捺囉刺闍耶<ail>五十八 </ail>跢他伽多耶<ail>五十九 </ail>阿囉訶帝<ail>六十 </ail>三藐三菩陀耶<ail>六十一 </ail>南無婆伽婆帝<ail>六十二 </ail>舍雞野母那曳<ail>六十三 </ail>跢他伽多耶<ail>六十四 </ail>阿囉訶帝<ail>六十五 </ail>三藐三菩陀耶<ail>六十六 </ail>南無婆伽婆帝<ail>六十七 </ail>剌怛那雞都囉闍耶<ail>六十八 </ail>跢他伽多耶<ail>六十九 </ail>阿囉訶帝<ail>七十 </ail>三藐三菩陀耶<ail>七十一 </ail>帝瓢南無薩羯唎多<ail>七十二 </ail>翳曇婆伽婆多<ail>七十三 </ail>薩怛他伽都瑟尼釤<ail>七十四 </ail>薩怛多般怛嚂<ail>七十五 </ail>南無阿婆囉視耽<ail>七十六 </ail>般囉帝揚岐囉<ail>七十七 </ail>薩囉婆部多揭囉訶<ail>七十八 </ail>尼羯囉訶揭迦囉訶尼<ail>七十九 </ail>跋囉瑟地耶叱陀你<ail>八十 </ail>阿迦囉蜜唎柱<ail>八十一 </ail>般唎怛囉耶儜羯唎<ail>八十二 </ail>薩囉婆槃陀那目義尼<ail>八十三 </ail>薩囉婆突瑟吒<ail>八十四 </ail>突悉乏般那你伐囉尼<ail>八十五 </ail>赭都囉失帝南<ail>八十六 </ail>羯囉訶裟訶薩囉若闍<ail>八十七 </ail>毗多崩薩那羯唎<ail>八十八 </ail>阿瑟吒冰舍帝南<ail>八十九 </ail>那義剎怛囉若闍<ail>九十 </ail>波囉薩陀那羯唎<ail>九十一 </ail>阿瑟吒南<ail>九十二 </ail>摩訶羯囉訶若闍<ail>九十三 </ail>毗多崩薩那羯唎<ail>九十四 </ail>薩婆舍都嚧你婆囉若闍<ail>九十五 </ail>呼藍突悉乏難遮那舍尼<ail>九十六 </ail>毖沙舍悉怛囉<ail>九十七 </ail>阿吉尼鳥陀迦囉若闍<ail>九十八 </ail>阿般囉視多具囉<ail>九十九 </ail>摩訶般囉戰持<ail>一百 </ail>摩訶疊多<ail>一百一 </ail>摩訶帝闍<ail>百二 </ail>摩訶稅多闍婆囉<ail>百三 </ail>摩訶跋囉槃陀囉婆悉你<ail>百四 </ail>阿唎耶多囉<ail>百五 </ail>毗唎俱知<ail>百六 </ail>誓婆毗闍耶<ail>百七 </ail>跋闍囉摩禮底<ail>百八 </ail>毗舍嚧多<ail>百九 </ail>勃騰罔迦<ail>百十 </ail>跋闍囉制喝那阿遮<ail>百十一 </ail>摩囉制婆般囉質多<ail>百十二 </ail>跋闍囉擅持<ail>百十三 </ail>毗舍囉遮<ail>百十四 </ail>扇多舍鞞提婆補視多<ail>百十五 </ail>蘇摩嚧波<ail>百十六 </ail>摩訶稅多<ail>百十七 </ail>阿唎耶多囉<ail>百十八 </ail>摩訶婆囉阿般囉<ail>百十九 </ail>跋闍囉商羯囉制婆<ail>百二十 </ail>跋闍囉俱摩唎<ail>百二十一 </ail>俱藍陀唎<ail>百二十二 </ail>跋闍囉喝薩多遮<ail>百二十三 </ail>毗地耶乾遮那摩唎迦<ail>百二十四 </ail>啒蘇母婆羯囉跢那<ail>百二十五 </ail>鞞嚧遮那俱唎耶<ail>百二十六 </ail>夜囉菟瑟尼釤<ail>百二十七 </ail>毗折藍婆摩尼遮<ail>百二十八 </ail>跋闍囉迦那迦波囉波<ail>百二十九 </ail>嚧闍那跋闍囉頓稚遮<ail>百三十 </ail>稅多遮迦摩囉<ail>百三十一 </ail>剎奢尸波囉婆<ail>百三十二 </ail>翳帝夷帝<ail>百三十三 </ail>母陀囉羯拏<ail>百三十四 </ail>娑鞞囉懺<ail>百三十五 </ail>掘梵都<ail>百三十六 </ail>印菟那麼麼寫<ail>百三十七

誦咒者至此句稱弟子某甲受持

#YY:004b#烏𤙖<ail>百三十八 </ail>唎瑟揭拏<ail>百三十九 </ail>般剌舍悉多<ail>百四十 </ail>薩怛他伽都瑟尼釤<ail>百四十一 </ail>虎𤙖<ail>百四十二 </ail>都嚧雍<ail>百四十三 </ail>瞻婆那<ail>百四十四 </ail>虎𤙖<ail>百四十五 </ail>都嚧雍<ail>百四十六 </ail>悉耽婆那<ail>百四十七 </ail>虎𤙖<ail>百四十八 </ail>都嚧雍<ail>百四十九 </ail>波囉瑟地耶三般義拏羯囉<ail>百五十 </ail>虎𤙖<ail>百五十一 </ail>都嚧雍<ail>百五十二 </ail>薩婆藥叉喝囉剎娑<ail>百五十三 </ail>揭囉訶若闍<ail>百五十四 </ail>毗騰崩薩那羯囉<ail>百五十五 </ail>虎𤙖<ail>百五十六 </ail>都嚧雍<ail>百五十七 </ail>者都囉尸底南<ail>百五十八 </ail>揭囉訶娑訶薩囉南<ail>百五十九 </ail>毗騰崩薩那囉<ail>百六十 </ail>虎𤙖<ail>百六十一 </ail>都嚧雍<ail>百六十二 </ail>囉叉<ail>百六十三 </ail>婆伽梵<ail>百六十四 </ail>薩怛他伽都瑟尼釤<ail>百六十五 </ail>波囉點闍吉唎<ail>百六十六 </ail>摩訶娑訶薩囉<ail>百六十七 </ail>勃樹娑訶薩囉室唎沙<ail>百六十八 </ail>俱知娑訶薩泥帝隸<ail>百六十九 </ail>阿弊提視婆唎多<ail>百七十 </ail>吒吒甖迦<ail>百七十一 </ail>摩訶跋闍嚧陀囉<ail>百七十二 </ail>帝唎菩婆那<ail>百七十三 </ail>曼茶囉<ail>百七十四 </ail>烏𤙖<ail>百七十五 </ail>莎悉帝薄婆都<ail>百七十六 </ail>麼麼<ail>百七十七 </ail>印菟那麼麼寫<ail>百七十八 </ail>

至此句準前稱名若俗人稱弟子某甲

/VERSE/囉闍婆夜<ail>百七十九 </ail>主囉婆夜<ail>百八十 </ail>阿祗尼婆夜<ail>百八十一 </ail>烏陀迦婆夜<ail>百八十二 </ail>毗沙婆夜<ail>百八十三 </ail>舍薩多囉婆夜<ail>百八十四 </ail>婆囉斫羯囉婆夜<ail>百八十五 </ail>突瑟叉婆夜<ail>百八十六 </ail>阿舍你婆夜<ail>百八十七 </ail>阿迦囉蜜唎柱婆夜<ail>百八十八 </ail>陀囉尼部彌劍波伽波陀婆夜<ail>百八十九 </ail>烏囉迦婆多婆夜<ail>百九十 </ail>剌闍壇茶婆夜<ail>百九十一 </ail>那伽婆夜<ail>百九十二 </ail>毗條怛婆夜<ail>百九十三 </ail>蘇波囉拏婆夜<ail>百九十四 </ail>藥叉揭囉訶<ail>百九十五 </ail>囉叉私揭囉訶<ail>百九十六 </ail>畢唎多揭囉訶<ail>百九十七 </ail>毗舍遮揭囉訶<ail>百九十八 </ail>部多揭囉訶<ail>百九十九 </ail>鳩槃茶揭囉訶<ail>二百 </ail>補丹那揭囉訶<ail>皕一 </ail>迦吒補丹那揭囉訶<ail>皕二 </ail>悉乾度揭囉訶<ail>皕三 </ail>阿播悉摩囉揭囉訶<ail>皕四 </ail>烏檀摩陀揭囉訶<ail>皕五 </ail>車夜揭囉訶<ail>皕六 </ail>醯唎婆帝揭囉訶<ail>皕七 </ail>社多訶唎喃<ail>皕八 </ail>揭婆訶唎喃<ail>皕九 </ail>嚧地囉訶唎喃<ail>皕十 </ail>忙娑訶唎喃<ail>皕十一 </ail>謎陀訶唎喃<ail>皕十二 </ail>摩闍訶唎喃<ail>皕十三 </ail>闍多訶唎女<ail>皕十四 </ail>視比多訶唎喃<ail>皕十五 </ail>毗多訶唎喃<ail>皕十六 </ail>婆多訶唎喃<ail>皕十七 </ail>阿輸遮訶唎女<ail>皕十八 </ail>質多訶唎女<ail>皕十九 </ail>帝釤薩鞞釤<ail>皕二十 </ail>薩婆揭囉訶南<ail>皕二十一 </ail>毗陀那闍輸陀夜彌<ail>皕二十二 </ail>雞囉夜彌<ail>皕二十三 </ail>波唎跋囉者迦訖唎擔<ail>皕二十四 </ail>毗陀夜闍瞋陀夜彌<ail>皕二十五 </ail>雞囉夜彌<ail>皕二十六 </ail>茶演尼訖唎擔<ail>皕二十七 </ail>毗陀夜闍瞋陀夜彌<ail>皕二十八 </ail>雞囉夜彌<ail>皕二十九 </ail>摩訶般輸般怛夜<ail>皕三十 </ail>嚧陀囉訖唎擔<ail>皕三十一 </ail>毗陀夜闍瞋陀夜彌<ail>皕三十二 </ail>雞囉夜彌<ail>皕三十三 </ail>那囉夜拏訖唎擔<ail>皕三十四 </ail>毗陀夜闍瞋陀夜彌<ail>皕三十五 </ail>雞囉夜彌<ail>皕三十六 </ail>怛埵伽嚧茶西訖唎擔<ail>皕三十七 </ail>毗陀耶闍瞋陀夜彌<ail>皕三十八 </ail>雞囉夜彌<ail>皕三十九 </ail>摩訶迦囉摩怛唎伽拏訖唎擔<ail>皕四十 </ail>毗陀夜闍瞋陀夜彌<ail>皕四十一 </ail>雞囉夜彌<ail>皕四十二 </ail>迦婆唎迦訖唎擔<ail>皕四十三 </ail>毗陀夜闍瞋陀夜彌<ail>皕四十四 </ail>雞囉夜彌<ail>皕四十五 </ail>闍耶羯囉摩度羯囉<ail>皕四十六 </ail>薩婆囉他娑達那訖利擔<ail>皕四十七 </ail>毗陀夜闍瞋陀夜彌<ail>皕四十八 </ail>雞囉夜彌<ail>皕四十九 </ail>赭咄囉婆耆你訖唎擔<ail>皕五十 </ail>毗陀夜闍瞋陀夜彌<ail>皕五十一 </ail>雞囉夜彌<ail>皕五十二 </ail>毗唎羊訖唎知<ail>皕五十三 </ail>難陀雞沙囉伽拏般帝<ail>皕五十四 </ail>索醯夜訖唎擔<ail>皕五十五 </ail>毗陀夜闍瞋陀夜彌<ail>皕五十六 </ail>雞囉夜彌<ail>皕五十七 </ail>那揭那舍囉婆拏訖唎擔<ail>皕五十八 </ail>毗陀夜闍瞋陀夜彌<ail>皕五十九 </ail>雞囉夜彌<ail>皕六十 </ail>阿羅漢訖唎擔毗陀夜闍瞋陀夜彌<ail>皕六十一 </ail>雞囉夜彌<ail>皕六十二 </ail>毗多囉伽訖唎擔<ail>皕六十三 </ail>毗陀夜闍瞋陀夜彌<ail>皕六十四 </ail>雞囉夜彌跋闍囉波你<ail>皕六十五 </ail>具醯夜具醯夜<ail>皕六十 </ail>六迦地般帝訖唎擔<ail>皕六十七 </ail>毗陀夜闇瞋陀夜彌<ail>皕六十八 </ail>雞囉夜彌<ail>皕六十九囉 </ail>叉罔<ail>皕七十 </ail>婆伽梵<ail>皕七十一 </ail>印兔那麼麼寫<ail>皕七十二

至此依前稱弟子某甲

#YY:004c#婆伽梵<ail>皕七十三 </ail>薩怛多般怛囉<ail>皕七十四 </ail>南無粹都帝<ail>皕七十五 </ail>阿悉多那囉剌迦<ail>皕七十六 </ail>婆囉婆悉普吒<ail>皕七十七 </ail>毗迦薩怛多缽帝唎<ail>皕七十八 </ail>什佛囉什佛囉<ail>皕七十九 </ail>陀囉陀囉<ail>皕八十 </ail>頻陀囉頻陀囉瞋陀瞋陀<ail>皕八十一 </ail>虎𤙖<ail>皕八十二 </ail>虎𤙖<ail>皕八十三 </ail>泮吒<ail>皕八十四 </ail>泮吒泮吒泮吒泮吒<ail>皕八十五 </ail>娑訶<ail>皕八十六 </ail>醯醯泮<ail>皕八十七 </ail>阿牟迦耶泮<ail>皕八十八 </ail>阿波囉提訶多泮<ail>皕八十九 </ail>婆囉波囉陀泮<ail>皕九十 </ail>阿素囉毗陀囉波迦泮<ail>皕九十一 </ail>薩婆提鞞弊泮<ail>皕九十二 </ail>薩婆那伽弊泮<ail>皕九十三 </ail>薩婆藥叉弊泮<ail>皕九十四 </ail>薩婆乾闥婆弊泮<ail>皕九十五 </ail>薩婆補丹那弊泮<ail>皕九十六 </ail>迦吒補丹那弊泮<ail>皕九十七 </ail>薩婆突狼枳帝弊泮<ail>皕九十八 </ail>薩婆突澀比犁訖瑟帝弊泮<ail>皕九十九 </ail>薩婆什婆犁弊泮<ail>三百 </ail>薩婆阿播悉摩犁弊泮<ail>三百一 </ail>薩婆舍囉婆拏弊泮<ail>三百二 </ail>薩婆地帝雞弊泮<ail>三百三 </ail>薩婆怛摩陀繼弊泮<ail>三百四 </ail>薩婆毗陀耶囉誓遮唎弊泮<ail>三百五 </ail>闍夜羯囉摩度羯囉<ail>三百六 </ail>薩婆囉他娑陀雞弊泮<ail>三百七 </ail>毗地夜遮犁弊泮<ail>三百八 </ail>者都囉縛耆你弊泮<ail>三百九 </ail>跋闍囉俱摩唎<ail>三百十 </ail>毗陀夜囉誓弊泮<ail>三百十一 </ail>摩訶波囉丁羊叉耆唎弊泮<ail>三百十二 </ail>跋闍囉商羯囉夜<ail>三百十三 </ail>波囉丈耆囉闍耶泮<ail>三百十四 </ail>摩訶迦囉夜<ail>三百十五 </ail>摩訶末怛唎迦拏<ail>三百十六 </ail>南無娑羯唎多夜泮<ail>三百十七 </ail>毖瑟拏婢曳泮<ail>三百十八 </ail>勃囉訶牟尼曳泮<ail>三百十九 </ail>阿耆尼曳泮<ail>三百二十 </ail>摩訶羯唎曳泮<ail>三百二一 </ail>羯囉檀遲曳泮<ail>三百二二 </ail>篾怛唎曳泮<ail>三百二三 </ail>嘮怛唎曳泮<ail>三百二四 </ail>遮文茶曳泮<ail>三百二五 </ail>羯邏囉怛唎曳泮<ail>三百二六 </ail>迦般唎曳泮<ail>三百二七 </ail>阿地目質多迦尸摩舍那<ail>三百二八 </ail>婆私你曳泮<ail>三百二九 </ail>演吉質<ail>三百三十 </ail>薩埵婆寫<ail>三百三一 </ail>麼麼印兔那麼麼寫<ail>三百三二 </ail>

至此句依前稱弟子某甲

#YY:004d#突瑟吒質多<ail>三百三三 </ail>阿末怛唎質多<ail>三百三四 </ail>烏闍訶囉<ail>三百三五 </ail>伽婆訶囉<ail>三百三六 </ail>嚧地囉訶囉<ail>三百三七 </ail>婆娑訶囉<ail>三百三八 </ail>摩闍訶囉<ail>三百三九 </ail>闍多訶囉<ail>三百四十 </ail>視毖多訶囉<ail>三百四一 </ail>跋略夜訶囉<ail>三百四二 </ail>乾陀訶囉<ail>三百四三 </ail>布史波訶囉<ail>三百四四 </ail>頗囉訶囉<ail>三百四五 </ail>婆寫訶囉<ail>三百四六 </ail>般波質多<ail>三百四七 </ail>突瑟吒質多<ail>三百四八 </ail>嘮陀囉質多<ail>三百四九 </ail>藥叉揭囉訶<ail>三百五十 </ail>囉剎娑揭囉訶<ail>三百五一 </ail>閉隸多揭囉訶<ail>三百五二 </ail>毗舍遮揭囉訶<ail>三百五三 </ail>部多揭囉訶<ail>三百五四 </ail>鳩槃茶揭囉訶<ail>三百五五 </ail>悉乾陀揭囉訶<ail>三百五六 </ail>烏怛摩陀揭囉訶<ail>三百五七 </ail>車夜揭囉訶<ail>三百五八 </ail>阿播薩摩囉揭囉訶<ail>三百五九 </ail>宅袪革茶耆尼揭囉訶<ail>三百六十 </ail>唎佛帝揭囉訶<ail>三百六一 </ail>闍彌迦揭囉訶<ail>三百六二 </ail>舍俱尼揭囉訶<ail>三百六三 </ail>姥陀囉難地迦揭囉訶<ail>三百六四 </ail>阿藍婆揭囉訶<ail>三百六五 </ail>乾度波尼揭囉訶<ail>三百六六 </ail>什伐囉堙迦醯迦<ail>三百六七 </ail>墜帝藥迦<ail>三百六八 </ail>怛隸帝藥迦<ail>三百六九 </ail>者突託迦<ail>三百七十 </ail>昵提什伐囉毖釤摩什伐囉<ail>三百七一 </ail>薄底迦<ail>三百七二 </ail>鼻底迦<ail>三百七三 </ail>室隸瑟蜜迦<ail>三百七四 </ail>娑你般帝迦<ail>三百七五 </ail>薩婆什伐囉<ail>三百七六 </ail>室嚧吉帝<ail>三百七七 </ail>末陀鞞達嚧制鉗<ail>三百七八 </ail>阿綺嚧鉗<ail>三百七九 </ail>目佉嚧鉗<ail>三百八十 </ail>羯唎突嚧鉗<ail>三百八一 </ail>揭囉訶揭藍<ail>三百八二 </ail>羯拏輸藍<ail>三百八三 </ail>憚多輸藍<ail>三百八四 </ail>迄唎夜輸藍<ail>三百八五 </ail>末麼輸藍<ail>三百八六 </ail>跋唎室婆輸藍<ail>三百八七 </ail>毖栗瑟吒輸藍<ail>三百八八 </ail>烏陀囉輸藍<ail>三百八九 </ail>羯知輸藍<ail>三百九十 </ail>跋悉帝輸藍<ail>三百九一 </ail>鄔嚧輸藍<ail>三百九二 </ail>常伽輸藍<ail>三百九三 </ail>喝悉多輸藍<ail>三百九四 </ail>跋陀輸藍<ail>三百九五 </ail>娑房盎伽般囉丈伽輸藍<ail>三百九六 </ail>部多毖跢茶<ail>三百九七 </ail>茶耆尼什婆囉<ail>三百九八 </ail>陀突嚧迦建咄嚧吉知婆路多毗<ail>三百九九 </ail>薩般嚧訶凌伽<ail>四百 </ail>輸沙怛囉娑那羯囉<ail>四百一 </ail>毗沙喻迦<ail>四百二 </ail>阿耆尼烏陀迦<ail>四百三 </ail>末囉鞞囉建跢囉<ail>四百四 </ail>阿迦囉蜜唎咄怛歛部迦<ail>四百五 </ail>地栗剌吒<ail>四百六 </ail>毖唎瑟質迦<ail>四百七 </ail>薩婆那俱囉<ail>四百八 </ail>肆引伽弊揭囉唎藥叉怛囉芻<ail>四百九 </ail>末囉視吠帝釤娑鞞釤<ail>四百十 </ail>悉怛多缽怛囉<ail>四百十一 </ail>摩訶跋闍嚧瑟尼釤<ail>四百十二 </ail>摩訶般賴丈耆藍<ail>四百十三 </ail>夜波突陀舍喻闍那<ail>四百十四 </ail>辮怛隸拏<ail>四百十五 </ail>毗陀耶槃曇迦嚧彌<ail>四百十六 </ail>帝殊槃曇迦嚧彌<ail>四百十七 </ail>般囉毗陀槃曇迦嚧彌<ail>四百十八 </ail>跢姪他<ail>四百十九 </ail>唵<ail>四百二十 </ail>阿那隸<ail>四百二一 </ail>毗舍提<ail>四百二二 </ail>鞞囉跋闍囉陀唎<ail>四百二三 </ail>槃陀槃陀你<ail>四百二四 </ail>跋闍囉謗尼泮<ail>四百二五 </ail>烏𤙖都嚧甕泮<ail>四百二六 </ail>莎婆訶<ail>四百二十七句 </ail>

/TEXTR/【<a href="../../../陀羅尼/楞嚴咒/Shurangama-mantra-信裹.html?l=t">《楞嚴咒》梵文對照 】</a>　

上來神咒今依紹興海眼諸古本勘對考正

以上神咒，凡有五會，至一百三十七句止，是毘盧真法會；至一百七十八句止，是釋尊應化會；至二百七十二句止，是觀音合同會；至三百三十二句止，是剛藏折攝會；至四百十八句止，是文殊弘傳會；哆侄他起至咒終，共四百二十七句。長水云：哆姪他前，但是歸命諸佛、菩薩聖賢等，及敘咒願，加被、滅惡離難。至唵字下，方說咒心，即是秘密首楞嚴也。

此咒是如來藏心所成，故曰心咒；而全咒是如來藏心，又曰咒心。今五會併此，共計二千六百二十字。末三字娑婆訶，或云薩婆訶，唐翻速成，令我所作速成就也。然此段既稱心咒，則是五會中，精要之義。如有力者，通前俱持，固為盡善；設或無力，則但持此段，確信功極，自收成效。然眾生之機，顯密不定，以有眾生，應從顯說，而獲益者；亦有眾生，應從密說，而獲益者。雖顯密互陳，然皆發明，大佛頂如來藏心，不思議體用也。諸經神咒，例皆不翻，即五種不翻中，秘密不翻。而於四例中，即翻字不翻音之例；字是華文，音是梵語，此方人不曉，而天竺之人，日用所共曉解者也。至於秘咒，非但常人不知，理應下位聖賢，不達上位之咒，故於顯部之外，另曰密部也。然在西域秘密部，類分東、西、南、北、中，凡有五部，此咒正當中央，遮那灌頂部也。

天如曰：孤山所引天台四悉檀，悉遍也，檀施也。諸聖以四法，遍施眾生也。初世界悉檀者：隨方異說，令生歡喜益也。二、為人悉檀者：生善益也。三、對治悉檀者：破惡益也。四、第一義悉檀者：入理益也。此四悉普益也。如上根之人，誦之可得入理益；其次以誦咒除惡習，得破惡益；其次以誦咒，遠離雜念，得生善益；其次以誦咒，而能摧邪輔正，令生歡喜益也。《正脈》云：大端聖賢宏化，例有顯密二教，如醫療病，率有二途：一者授方，則顯說病源、藥性，及炮治之法，如佛顯教。二者授藥，則都不顯說，但惟與藥，令服愈病而已，不必求知何藥何治，如佛密教。故今授藥，不必求解，若解生則咒喪矣。持咒之法，但當深信不疑，一味持之，身、口、意三密相應，不要起心求解，如參話頭相似，只許參，不許解，一念不生，自能得益。如昔日有一浪人，遠奔他國，詐稱王子。彼國因以公主妻之，食時多瞋難事，其公主欲探其意，願善順之，一日往詢彼國商人，能通語言者。彼商人多智，知彼詐稱王子，未便與言，有關國恥。遂用本國語，作一偈曰：若當瞋時，則含笑念偈云：無親往他國，欺誑一切人，麤食是常食，何勞復作瞋？囑云：須學言音，不必求解。說是偈時，彼知事露，從此不敢生瞋。神咒之功，亦復如是。《正脈》云：秘咒少分應知，三義略盡：一、理法力：謂以一字含無邊妙理，而稱陀羅尼，謂總一切法，持無量義，斯之威力，全具所詮之理；如此方元、亨、利、貞，亦可避凶致祥矣。二者、威德力：謂諸佛菩薩，一切權實聖賢，威德深重，具大勢力，稱其名號，隨願如意；如今世間，有勢力人，亦可假其名聲，伏惡脫難也。三者、實語力：佛菩薩，一切聖賢，起大悲心，愍眾生故，出誠實語，咒願眾生，離苦得樂，革凡成聖，故誦之可以隨言成益；如世之實修行人，尚可咒願吉凶，隨言成就，何況證理，入位聖賢，真慈誓願，安可測度？略述由此三義，故持之得不測之神功。然須確信，專持功滿，方收成效，若猶豫間斷中輟，或壇戒不能如法，而謗斯咒無功者，招大罪苦也。須知放光如來，說此神咒，正為近下根機，最初方便，持之自可遠魔脫難，斷惑證真，轉煩惱以得菩提，出生死而入涅槃也。<kpDone>初正說神咒竟。</kpDone>

/KEPAN/癸二　說咒利益　分二　子初　諸佛要用　二　眾生利賴　子初分三　丑初　指示全名　二　備彰諸用　三　更名無盡　今初

#YY:005a#阿難！是佛頂光聚，悉怛多般怛囉，秘密伽陀，微妙章句。

此示咒之全名。佛頂光聚者：以咒原從佛頂光中，化佛說故。光而言聚者，謂燄網交羅，如大火聚。頂表尊勝，光表威靈，聚即神用。悉怛多般怛囉，前有摩訶二字，此云大；悉怛多，此云白；般怛囉，此云傘蓋，以是咒之名目耳。有謂哆姪他唵，下七句為咒心非也；以彼是五會神咒，都聚之處，結晶之義也。究之此咒，全如來藏心成咒，故曰心咒；全咒即是如來藏心，是名咒心。但此心不出體、相、用三義：體無對待曰大，即如來藏本妙圓心，如實空義；相離染垢曰白，即如來藏元明心妙，如實不空義；用覆一切曰傘蓋，即如來藏妙明心元，如實空不空義。秘密伽陀，微妙章句者；隱秘深密，謂咒中亦有伽陀頌也；精微奧妙。章謂大段，如分五會是也；細分曰句。一一皆不可思議也。

/KEPAN/丑二　備彰諸用

#YY:006a#出生十方，一切諸佛，十方如來，因此咒心，得成無上正遍知覺。

此明十方如來，自利利他，皆此秘密咒心之功用也。十方一切諸佛，所以出現於世，示生成佛者何也？皆由十方如來因此咒心，以為密因，修證了義，諸菩薩萬行，然後圓成果地修證，所以得成無上菩提。正遍知覺：即是菩提智果。了知心生萬法，為正知；萬法唯心，為遍知。則諸佛因心果覺，始終無二也。

#YY:006b#十方如來，執此咒心，降伏諸魔，制諸外道。

此明降魔制外用。十方如來，將欲證真，多為魔外所擾，不能速成，遂執此秘密咒心，以為金剛王寶劍，降伏一切五陰諸魔，制伏斷常諸見外道。

#YY:006c#十方如來，乘此咒心，坐寶蓮華，應微塵國。

此明普現身雲用。十方如來，既證真已，現盧舍那身遍遊華藏世界，遂乘此秘密咒心，以此咒心，即是諸佛真法身，故坐寶蓮華，遍遊微塵國土，隨類現身。

#YY:006d#十方如來，含此咒心，於微塵國，轉大法輪。

此明應機說法用。十方如來，欲轉法輪，必於無礙智中，含此秘密咒心，以此咒心，即是正法眼藏，以為德本，故能於微塵國土，以八音四辯，轉無上根本大法輪。

#YY:006e#十方如來，持此咒心，能於十方，摩頂授記。自果未成，亦於十方，蒙佛授記。

此明授自他記用。十方如來，約由本垂跡，現應化身言之。持此秘密咒心，以此咒心，能為成佛之本，自成道後，能於十方，慈悲攝受，摩諸菩薩頂，授其當來成佛之記。設或自果未得圓成，亦能於彼十方，蒙佛親授菩提之記。

#YY:006f#十方如來，依此咒心，能於十方，拔濟群苦。所謂地獄、餓鬼、畜生、盲、聾、瘖、啞、冤憎會苦、愛別離苦、求不得苦、五陰熾盛、大小諸橫，同時解脫。賊難、兵難、王難、獄難、風、火、水難，飢渴、貧窮，應念銷散。

此明拔苦濟難用。十方如來，依此秘密咒心，能於十方，拔濟群苦。或教自持，或代咒願。仗神咒威力，得離苦難。所謂，指釋之辭，謂一地獄、二餓鬼、三畜生、四北洲、五盲聾瘖啞、六佛前佛後、七世智辯聰、八長壽天。以此八種，不堪受教，難入佛法，故名為難。冤憎會苦，愛別離苦，求不得苦，五陰熾盛苦，併生、老、病、死四苦，合八苦。此中以難言之，則舉前以攝後；以苦言之，則舉後以該前；此苦難之所從分也。大小諸橫者：據《藥師經》言，大有九種，小無數量，難可具說。且九橫者，一病不服藥，橫殺眾生，信邪祀鬼，本不當死，由不服藥，傷生致死名為橫；二橫被王法之所誅戮；三非人奪其精氣；四橫為火焚；五橫為水溺；六橫為惡獸所噉；七橫墮山崖；八橫為毒藥，與夫厭禱咒詛，鬼害所中；九橫被飢渴所困，不得飲食。同時而得解脫。賊難，有劫財奪命等事；兵難，有衝鋒冒刃等事；王難，有委身致命等事；獄難，有枷鎖禁繫等事；風難，有凜寒飛沙等事；火難有焚燒炙熱等事；水難，有衝陷漂沉等事；飢難，有絕糧枵腹等事；渴難，有喉乾口燥等事；貧窮難，有困苦逼迫等事。如上諸難，應其所念，秘密咒心，而得銷散也。

#YY:006g#十方如來，隨此咒心，能於十方，事善知識。四威儀中，供養如意。恆沙如來，會中推為，大法王子。

此明事師紹法用。十方如來，隨此秘密咒心威力，能於十方世界，事善知識。以彼具正知正見，能為學者，抽釘拔楔故。若非咒力，豈能十方遠到耶？四威儀中，供養如意者：行、住、坐、臥，一切時中，各有應供之物，各令隨心，故曰供養如意。若非咒力，豈能如意出生耶？恆沙如來，法會之中，助佛轉輪，弘揚法化，推為大法王子，承紹法王家業，若非咒力，豈能遍事諸佛耶？

#YY:006h#十方如來，行此咒心，能於十方，攝授親因，令諸小乘，聞秘密藏，不生驚怖。

此明攝授親因用。十方如來，與歷劫親緣，互相因依。自雖成佛，念彼散在十方，亦常行此秘密咒心。行即持也，攝授護念，縱使墮在小乘，亦乘咒力加被，成就大志，堪受大法，如聞說秘密如來藏心，不生驚疑與怖畏也。

#YY:006i#十方如來，誦此咒心，成無上覺；坐菩提樹，入大涅槃。

此明智斷二果用。十方如來，誦此秘密咒心，以為成佛之本，轉煩惱而成智果，故曰成無上覺。坐菩提樹，一期弘化，轉生死而成斷果，故曰入大涅槃。足知此咒，為成始成終之大用也。

#YY:006j#十方如來，傳此咒心，於滅度後，付佛法事，究竟住持。嚴淨戒律，悉得清淨。

此明付法護戒用。十方如來，傳此秘密咒心，化緣既畢，將欲歸真，於滅度時，最後遺言，付囑佛法，紹繼之事，令得究竟住持。至於護戒一事，佛雖臨涅槃，猶復叮嚀告誡，以戒為師，故曰嚴淨戒律，悉得清淨。嚴以治身，淨以治心，身心皎潔，有若冰霜，如是能正法長存，毘尼久住也。<kpDone>二備彰諸用竟。</kpDone>

/KEPAN/丑三　更明無盡

#YY:007a#若我說是佛頂光聚，般怛囉咒，從旦至暮，音聲相聯，字句中間，亦不重疊，經恆沙劫，終不能盡。

此更明無盡。若我說是佛頂光聚，般怛囉咒者，此略牒全名。雖從清旦，以至薄暮，音聲相聯，熾然說，無間歇，於其中間，字句亦不重疊。如是縱經恆河沙劫，極顯其字句之廣，說日之長，終不能演說得盡，此咒之功用也。如《華嚴》所謂，一字法門，海墨書而不盡者也。《正脈》云：此無盡乃約諸佛要用，並非眾生用也。<kpDone>初諸佛要用竟。</kpDone>

/KEPAN/子二　眾生利賴　分二　丑初　別指勝名　二　備彰威力　今初

#YY:008a#亦說此咒，名如來頂。

不唯此咒，但名如來藏心，亦說此咒，名如來頂。表其至尊至妙，故能為眾生利賴也。

/KEPAN/丑二　備彰威力　分三　寅初　首示行人必賴以勸持　二　詳伸護生助道以出由　三　承明行人必證以結勸　寅初分二　卯初　正示誦方遠魔　二　開許書帶獲益　今初

#YY:009a#汝等有學，未盡輪迴，發心至誠，取阿羅漢，不持此咒，而坐道場，令其身心，遠諸魔事，無有是處。

汝等有學，未盡輪迴者：三果以前，皆名有學。以未能盡分段生死，所以猶屬輪迴。若發至誠心，至極誠懇，取阿羅漢者，設若不持此佛頂神咒，而坐脩道之場，欲令身心清淨，遠離諸魔事業者，斷然無有此理也。不持下乃反顯，然持方遠魔耳。

/KEPAN/卯二　開許書帶獲益

#YY:010a#阿難！若諸世界，隨所國土，所有眾生，隨國所生，樺皮貝葉，紙素白毯，書寫此咒。貯於香囊，是人心昏，未能誦憶，或帶身上，或書宅中，當知是人。盡其生年，一切諸毒所不能害。

阿難！若諸世界，隨所有國土，所有眾生，隨屬何國，所生樺皮：樺樹皮，治令薄軟，可以作書﹒貝葉，貝多羅樹葉，廣長可書；紙素，紙之素者，如此方抹竹為漿，而製成之；白毯，白毯華所織成，可作書寫之用。《正脈》云：白毯天竺物，紙類也，有價值無量者，此土無之。

即用上樺皮等，書寫此咒，貯於香囊，以便帶持。是人心中昏昧，秉性暗鈍，無聞持力，未能誦憶，或帶身上，或書宅中，粉壁俱可。當知是人：即是身帶宅書之人。盡其生年者：謂從生至死。一切諸毒，所不能害者：一切諸毒，當分內外，內則貪、瞋、癡，稱為三毒，由持咒治習，漸以熏化；外則蚖、蛇、蝮、蠍，所有毒類，由神咒威靈，悉以遠遁，故所不能害。<kpDone>初首示行人必賴以勸持竟。</kpDone>

/KEPAN/寅二　詳伸護生助道以出由　分二　卯初　總標二意　二　別列多功　今初

#YY:011a#阿難！我今為汝，更說此咒，救護世間，得大無畏，成就眾生，出世間智。

此詳伸此咒，有護生助道之功勳。阿難！我前說此咒，為諸佛要用，今則為汝更說此咒，為眾生利賴。一、救拔護念，世間眾生，於一切怖畏之中，能誦此咒，令魔鬼不擾，得大無畏。二、或遇有志修學圓通定慧者，令煩惱不侵，斷惑修證，成就出世間智，如觀世音，救世悉安寧，出世獲常住。<kpDone>初總標二意竟。</kpDone>

/KEPAN/卯二　別列多功　分二　辰初　約眾生以顯各益　二　約國土以顯普益　辰初分三　巳初　救護災難　二　助成道業　三　稱遂願求　巳初分二　午初　惡緣不能成害　二　惡生不害加護　今初

#YY:012a#若我滅後，末世眾生，有能自誦，若教他誦，當知如是誦持眾生，火不能燒，水不能溺，大毒小毒，所不能害。

若我滅後，末法之世，魔強法弱，眾生修行，未免多障，欲免自障，誦此秘密神咒；欲免他障，教他誦此秘密神咒。當知如是持誦眾生，自行化他，均得其益。火不能燒，水不能溺者：火有內火、外火，水亦有內水、外水，內火如慾火等，外火則從緣而起，如天火等。內水如愛水等，外水如劫水等。仗此咒力，自然不致燒溺。大毒如瘟疫流行，小毒如蛇蚖等觸。如此諸毒，皆以神咒之力能回，故曰所不能害。<kpDone>初惡緣不能成害竟。</kpDone>

/KEPAN/午二　惡生不害加護

#YY:013a#如是乃至天龍鬼神，精祇魔魅，所有惡咒，皆不能著，心得正受。一切咒咀，厭蠱毒藥，金毒銀毒，草木蟲蛇，萬物毒氣，入此人口，成甘露味。

如是乃至下，惡咒不著。天龍舉八部之二。無福德曰鬼，有福德曰神，得天之靈曰精，得地之靈曰祇，專於障道曰魔，一於惑人曰魅；此等皆能用咒以害人，故云惡咒。如遇秘密神咒，則如以塵揚於順風，皆不能著。心得正受者：持咒持成三昧也。持至能所雙亡，不受諸受，名得正受。咒詛厭蠱毒藥：厭蠱者，屍毒也，又西南夷所畜，有紮鼠蝦蟆等類；毒藥者，物毒也，鴆毛瀝酒，沾脣即死。如上厭蠱毒藥，皆能毒害於人，加以咒詛之力，則百發百中矣！此以邪受不能動，惡咒不能著，即究竟堅固之三昧也。金毒銀毒者：溫陵曰：金銀入藥，便能發毒。草木蟲紮，舉此四類，餘以萬物毒氣該之。入此人口，成甘露味者：甘露為不死之神藥，飲之者，得益良多。《寶鏡疏》云：此如鼎有靈丹，而頑銅鈍鐵，入者成金也。

#YY:013b#一切惡星，並諸鬼神，磣心毒人，於如是人，不能起惡，頻那夜迦諸惡鬼王，並其眷屬，皆領深恩，常加守護。

一切災變惡星，並諸惡鬼惡神，磣心毒人，包藏禍心，常以暗箭傷人之輩，莫不睹德容而意銷，被慈風而心化，不但不能起惡，而且轉暴為良也。頻那、夜迦，諸惡鬼王，以誦咒饒益彼類；並其眷屬，皆領深恩者：謂素蒙佛化領佛深恩，為報佛恩，故於是咒，常加守護，為護咒故，並護持咒之人也。<kpDone>初救護災難竟。</kpDone>

/KEPAN/巳二　助成道業　分六　午初　資發通明　二　遠離雜趣　三　常生佛前　四　眾行成就　五　諸罪消滅　六　速證無生　今初

#YY:014a#阿難當知：是咒常有八萬四千那由他，恆河沙俱胝，金剛藏王菩薩種族，一一皆有諸金剛眾，而為眷屬，晝夜隨侍。

此下至無生忍，皆明助道成智。前說離難遠魔，固是神王之力所及，此明助道須假菩薩。咒是諸佛心印，咒在之處，即為佛在，故常有聖眷隨侍；故囑當知：是佛頂神咒，常有八萬四千那由他，恆河沙俱胝，金剛藏王菩薩：那由他，此云萬億，俱胝，此云百億。言菩薩之數，百億不足以盡之，復以恆河沙計之；恆河沙百億不足以盡之，復以萬億計之。萬億恆河沙百億，不足以盡之，復以八萬四千計之；極言數目有如許之多。現威勇之形，具降魔之力，故名金剛。蘊秘密之德，攝金剛之眾，故稱藏王。種族者：謂此唯一類相聚，故曰種族。一一皆有諸金剛眾，而為眷屬，聽其驅策，如火頭金剛，青面金剛等。此諸聖眾，為護持咒故，併護衛持咒之人，晝夜恭隨侍衛，如慈母之護嬰兒，時刻不離也。

#YY:014b#設有眾生，於散亂心，非三摩地，心憶口持，是金剛王，常隨從彼諸善男子，何況決定菩提心者，此諸金剛菩薩藏王，精心陰速，發彼神識。

設若有眾生，於散心亂心之時，非有正定，常住三摩地，但能散心思憶神咒，亂心口持神咒。雖非定心憶持，而金剛王亦常隨從於彼，為報佛恩，格外施護也。通稱男子者，以能憶神咒，即具善根故也。何況反顯辭，彼邪定聚，及不定聚眾生，尚蒙金剛隨護，何況此等決定發菩提心者，是回小向大，修習耳根圓通，志在無上菩提也。此諸金剛菩薩藏王，執金剛杵，持秘密藏，或稱金剛菩薩，或稱菩薩藏王，或稱金剛藏王菩薩，或稱金剛菩薩藏王，或稱金剛王，或稱金剛藏，隨稱皆可。以此菩薩，既得如來藏心，去惑純精，而與行人，現具藏心，本來無二。聖凡雖異，心精通吻，故能以同體心精。陰者冥也，速者疾也，冥冥之中，如兩鏡相對，以心印心，速疾啟發彼持者之神識，應時得大開悟也。

#YY:014c#是人應時，心能記憶，八萬四千恆河沙劫。周遍了知，得無疑惑。

此神識通明。是人，即指精心陰速之人，應時心能記憶八萬四千恆河沙劫前事。一切妙理，周遍了知，得無疑惑，似涉三明。況河沙紀劫，迥超小乘八萬故能獲宿命，而得天眼也。溫陵曰：即所謂成就眾生出世間智也。<kpDone>初資發通明竟。</kpDone>

/KEPAN/午二　遠離雜趣

#YY:015a#從第一劫，乃至後身，生生不生，藥叉羅剎，及富單那，迦吒富單那，鳩槃茶，毗舍遮等，並諸餓鬼，有形無形，有想無想，如是惡處。

此永離惡處。從第一劫：謂從初發心持咒時起，乃至超略中間，直至最後身。生生謂捨生趣生；不生下之諸趣，因得通明，有助道故。藥叉或云夜叉，捷疾鬼也。羅剎此云可畏，食人鬼也。富單那此云臭惡鬼，主熱病鬼也。迦吒富單那。此云奇臭惡鬼，主熱病之甚者。鳩槃茶此云甕形，魘魅鬼也。毘舍遮或云毗舍闍，此云噉精氣，以能噉人精氣，及噉五穀精氣。並諸餓鬼：如大腹、臭毛、針咽、炬口等。有形：即是有色，如休咎精明。無形：即是無色，如空散銷沉。有想：即靈通怪變，如鬼神精靈。無想：即凝滯堅頑，如精神化為土木金石等。如上諸處，各有自苦，遮障聖道，故曰惡處。然既生生不生，則聖道可修，宜乎因圓果滿，而至最後身矣！

/KEPAN/午三　常生佛前

#YY:016a#是善男子若讀若誦，若書若寫，若帶若藏，諸色供養。劫劫不生，貧窮下賤，不可樂處。

是善男子：指決定發菩提心人。不唯不生雜趣，即於人中，不可樂處，亦復不生。若果將此神咒：對本曰讀；背本曰誦；敬寫為書；便書為寫；身佩名帶；器貯名藏。諸色供養：如香、花、燈、塗、果之類。劫劫不生，貧窮下賤：貧賤皆妨道業，為不可樂處。既不生此，則定生可樂處。以持尊勝頂法，故感尊勝果報也。

#YY:016b#此諸眾生，縱其自身，不作福業，十方如來，所有功德，悉與此人。

此為生佛界之由。若果欲生佛界者，定必多修福德因緣方可。今此人自身不作福業，但能持咒，而十方如來，所有功德，悉與此人者，咒力使然也。

#YY:016c#由是得於恆河沙阿僧祇，不可說不可說劫，常與諸佛同生一處。無量功德，如惡叉聚，同處熏修，永無分散。

由是下，得生佛前。且得於恆河沙阿僧祇，不可說不可說劫，與佛同生一處，所謂常在佛前是也。無量功德下，方是生後功德，既常在佛前，必常隨佛學，了知諸佛為眾生心內諸佛，眾生乃諸佛心內眾生，心佛及眾生，是三無差別。如惡叉聚之果，三果一蒂，不相捨離，同處熏煉修習，永無分別離散矣！

/KEPAN/午四　眾行成就

#YY:017a#是故能令破戒之人，戒根清淨；未得戒者，令其得戒；未精進者，令其精進；無智慧者，令得智慧；不清淨者，速得清淨；不持齋戒，自成齋戒。

《指掌疏》云：承上神咒，以有如是利益，是故能令眾行成就。破戒之人：如阿難八萬行中，祗毀一戒。戒根清淨者：如阿難心清淨故，尚未淪溺。未得戒者：如登伽宿為淫女；令其得戒者：如登伽今為性尼。未精進者：如阿難專好多聞，登伽偏於淫愛。令得精進者：如阿難慇懃請定，登伽成精進林。無智慧者：如登伽纏眠貪愛，不知為苦。令得智慧者：如登伽與羅侯母，同悟宿因。不清淨者：如登伽未蒙咒前，欲燄飛揚；速得清淨者：如登伽蒙咒後，淫心頓歇。設或此人，縱有宿愆，不能持齋與持戒者，但能持此咒，日久月深，消除業障，自然成就，能令齋戒圓成。如上破戒之人，能令戒根清淨等，總指未持咒前，有種種諸事，自持咒之後，仗神咒功勳，自能成就。但舉阿難登伽二人，為證甚善。末後不持齋戒，自成齋戒者：並非謂不要持齋戒，自然能成齋戒，此種惡習，自當誡之。須知戒為無上菩提本，斯言信不誣也。<kpDone>四眾行成就竟。</kpDone>

/KEPAN/午五　諸罪消滅

#YY:018a#阿難！是善男子，持此咒時，設犯禁戒，於未受時，持咒之後，眾破戒罪，無問輕重，一時銷滅。

此明持咒能滅現在諸罪也。阿難！是善男子，持此咒時，自應嚴持禁戒，以佛有明誨，故設有犯一切禁戒，於未受持此咒時，乃屬往□。今既持咒自新，誓不更犯，則從前所有眾破戒罪，無問所犯輕重，一時消滅。重謂小乘初篇，大乘十重；輕謂小乘餘篇，大乘四十八輕。《指掌》云：羯磨云「前心作惡，如雲覆日，後心起善，似炬銷暗」。今既似炬銷暗，乃何罪不滅？故無問輕重也。

#YY:018b#縱經飲酒，食噉五辛，種種不淨，一切諸佛，菩薩金剛，天仙鬼神，不將為過。

縱使往日，曾經飲酒，酒雖非葷物，而無性命，然酒為起罪因緣，故宜禁戒。食噉五辛，如蔥、蒜、韭、薤、興渠，此五辛，熟食發淫，生噉增恚，以至種種葷腥，不淨之物。今既持咒之後，則諸佛菩薩，金剛天仙鬼神，不將為過，以既往不咎也。

#YY:018c#設著不淨，破弊衣服，一行一住，悉同清淨。縱不作壇，不入道場，亦不行道，誦持此咒，還同入壇，行道功德，無有異也。

準前文，佛教著新淨衣，然香誦咒，又教六時行道，三七不寐。今云設著不淨者，則不局於淨衣；又云破弊者，則不局於新衣；又云凡一行動者，則不局於六時行道也；凡一住此者，則不局於三七不寐也。此為行頭陀行，清貧不備者，恐失誦咒利益，故特開許，悉同清淨也。準前文，如法建壇，依教行道，方合如來清淨軌則。今者此人既乏資財，縱不作壇，又不能入楞嚴道場，亦不能隨眾行道，所有功德，等無有異。

#YY:018d#若造五逆，無間重罪，及諸比丘、比丘尼，四棄八棄，誦此咒已，如是重業，猶如猛風，吹散沙聚，悉皆滅除，更無毫髮。

此極重罪滅。設若未誦咒前，造此五逆：殺父、殺母、殺阿羅漢、破和合僧、出佛身血，當墮五無間地獄，故云無間重罪。及諸比丘四棄：即殺、盜、淫、妄，四波羅夷罪。梵語波羅夷，此云棄，謂犯此罪者，永棄佛法海外，猶如大海，不納死屍也。比丘尼八棄者，前四根本戒，與比丘同，再加觸、八、覆、隨；第五觸，謂與染心男子，身相觸，第六八，謂與染心男子，捉手捉衣，屏處共坐，共語、共行、相倚、相期等八事；第七覆，謂覆他重罪；第八隨，謂隨大僧供給衣食，即為僧所舉，未作共住法者，不得隨彼也。如是等罪，皆極重而不可懺者。若是知慚悔過，誦咒求懺，仗咒力故，應念消滅。如是重業，猶如沙聚，言沙已成聚，非猛風不能吹散。而密咒具不測之威神，故如猛風，一吹便散，悉皆消滅，更無毫髮之少留也。

#YY:018e#阿難！若有眾生，從無量無數劫來，所有一切輕重罪障，從前世來，未及懺悔，若能讀誦，書寫此咒，身上帶持，若安住處，莊宅園館，如是積業，猶湯消雪。

此極遠罪滅。阿難！若有眾生，從於無量無數劫來，無量無數，乃西域十大數之一二。百洛叉百洛叉，為一無數；無數無數，為一無量。所有一切輕重罪障：罪之所以稱障者，有礙正修故。從前世來，未及懺悔：懺具云懺摩，此翻悔過，懺是梵音，悔是華言，故稱華梵兼舉。懺者懺其前愆，悔者悔其後過，既未及懺悔，必障正修，欲修三摩，須假咒力，若能讀誦，書寫此咒，身上帶持：讀誦者，起坐不忘；書寫者，觸目驚心。若安住處，莊宅園館：莊宅，常時安住處也；園館，暫時遊憩處也。如是積業，猶湯銷雪：如是無量無數劫來，所有積聚罪業，仗神咒之功力，速能除滅，猶如沸湯銷雪相似。<kpDone>五諸罪消滅竟。</kpDone>

/KEPAN/午六　連證無生

#YY:019a#不久皆得，悟無生忍。

《正脈》云：圓實初住，便證此忍，別教當在地上，詳前發通，乃是定心成就所發。今悟無生，乃是慧心成就所發。前但了知不昧，未必實證，萬法無生，應知後位，深於前位，況得此忍之後，罪福皆空，聖凡情盡，可以魔佛一如，方能遍涉惡苦諸趣，而無礙無擇。故知此科，超前諸科，而為助道之成功矣！又所謂出世間智者，發通成始，而無生成終也。按六科，前四即為人生善悉檀，第五對治破惡，第六第一義入理也。而前之救難，後之應求，乃世界歡喜悉檀也，餘可類知。《指掌疏》云：宿障既銷，三摩得成，故云不久得忍。準前俱空不生。按後乃當第三漸次，且不可作八地釋之。<kpDone>二助成道業竟。</kpDone>

/KEPAN/巳三　稱遂願求

#YY:020a#復次阿難！若有女人，未生男女，欲求孕者；若能至心，憶念斯咒，或能身上帶此悉怛多般怛囉者，便生福德智慧男女。

此稱遂願求。因不諳佛法，但求世間福樂。設若有女人，未曾生男育女，欲求孕者，孕即懷胎。若能以至誠心，憶念斯咒。憶，則常時記憶；念，則常時持念；自應所求皆遂。設或秉性稍鈍，不能憶念，祗能身上帶持此悉怛多般怛囉者，亦得同樣功效。昔以未生男女，恐為丈夫所棄，今則便生福德智慧男女。有福德，富而仁；有智慧，聰而賢；此遂男女求也。

#YY:020b#求長命者，即得長命；欲求果報，速圓滿者，速得圓滿；身命色力，亦復如是。

求長命者：貪生惡死，人之常情，無論富貴貧賤，皆求百年無病，永享遐齡。能持誦神咒者，即得長命。欲求果報，速圓滿者：果報有福利修行，二種分別，此中似是福利。而修行，上科中資發通明，速得無生，修行已得圓滿。身命色力，亦復如是：此福利果報。如謂身體健康，壽命延長，形色端正，筋力強壯。亦復如是者：指同上果報，速得圓滿也。此鈍根劣機，不知持咒，為當來成佛之因，惟求色身利益，故亦滿其願也。

#YY:020c#命終之後，隨願往生十方國土，必定不生邊地下賤，何況雜形？

此求身後往生。命終者，前陰已壞，後陰未成也。隨願往生十方諸佛淨土，以持咒功力，得滿所願。決定不生邊地下賤，邊地下賤，尚且不生，何況地獄餓鬼等，雜形異報耶？《指掌疏》云：《大悲經》云：誦持大悲神咒，若不生諸佛國者，我誓不成正覺。蓋彼兼菩薩願力，此兼諸佛心力，以此咒是諸佛心咒，持此咒者，必為諸佛護念故。<kpDone>初約眾生以顯各益竟。</kpDone>

/KEPAN/辰二　約國土以顯普益　分三　巳初　諸難消除　二　兆民豐樂　三　惡星不現　今初

#YY:021a#阿難！若諸國土，州縣聚落，飢荒疫癘，或復刀兵，賊難鬥諍，兼餘一切，厄難之地。

此正顯此咒，能護國安民，轉凶為吉也。若諸一國領土之內，州縣者國土之分治；聚落者，人煙聚集之村落，此又為州縣所轄也。飢荒者：即五穀草菜不生，為饑饉難；疫癘者：癘乃四時不正之氣，人得之而成疾疫，為疫癘難；刀兵者：邊疆不靖；賊難者：家國不寧；鬥諍者：群小為亂，皆刀兵難也。兼餘一切厄難之地者：如久雨為患，旱魃成災，蝗蟲肆虐，風雹時至，凡有損於眾生者皆是。

#YY:021b#寫此神咒，安城四門，並諸支提，或脫闍上，令其國土，所有眾生，奉迎斯咒，禮拜恭敬，一心供養，令其人民，各各身佩，或各各安所居宅地，一切災厄，悉皆銷滅。

寫此神咒，安城四門：眾人往來，必經之處。並諸支提：此云可供養處，即清淨佛剎之都稱。或脫闍上，脫闍此云幢，如尊勝幢，陀羅尼幢之類。令其國土，所有眾生，禮拜恭敬。皆同一心，至誠供養。令其人民，各各身上，佩帶此咒，或各各安供於而居宅地；一切災害危厄之事，悉皆銷滅，自可化暴戾為祥和也。

/KEPAN/巳二　兆民豐樂

#YY:022a#阿難！在在處處，國土眾生，隨有此咒，天龍歡喜，風雨順時。五穀豐殷，兆庶安樂。

隨在隨處，國土所有眾生，皆宜有咒，隨有此咒之地方，能信受奉持，方感天龍歡喜，則風雨順時。如古之盛時，五風十雨也。由是則五穀收成，必豐盛而殷實也。兆，十億為兆；庶，眾也，儒典以民為庶。今云兆庶者，即指民眾之多，非局定數也。安樂者，謂各安居樂業也。

/KEPAN/巳三　惡星不現

#YY:023a#亦復能鎮，一切惡星，隨方變怪，災障不起，人無橫夭，杻械枷銷，不著其身，晝夜安眠，常無惡夢。

鎮者壓也，以此神咒，亦復能鎮壓一切惡星。星各有方，故曰隨方。變怪者，反常曰變，異餘曰怪，如前彗孛飛流，隨其所感之方而現；彼國眾生，本所不見，亦復不聞；蓋人事作於下，天道應乎上，然變怪既已不興，災障自然不起。災不起，則各盡天年，故曰人無橫夭；障不起，則相安無事，故杻械枷鎖，不著其身。晝夜安眠，常無惡夢者：晝為覺時，夜為臥時，安眠者，無有夢想也，謂災障既無，自然臥安覺安，夢想亦安矣！

#YY:023b#阿難！是娑婆界，有八萬四千，災變惡星，二十八大惡星，而為上首；復有八大惡星，以為其主。作種種形，出現世時，能生眾生種種災異。

娑婆界者，五濁惡世，故有惡星，淨土無之。八萬四千者，乃周列宿之總數，乃應眾生煩惱之數。災變惡星者，惡不自惡，因災而變，故云災變惡星。二十八者，為四方之經，八大星者，為循經之緯也。二十八星，佛經世典，大同小異，如東方七星，依《孔雀》，謂：昴、畢、觜、參、井、鬼、柳。而世典，則角、亢、氐、房、心、尾、箕也。南方七星，依《孔雀》，謂：星、張、翼、軫、角、亢、氐。而世典，則井、鬼、柳、星、張、翼、軫也。西方七星，依《孔雀》，謂：房、心、尾，箕、斗、牛、女。而世典，則奎、婁、胃、昴、畢、參、觜也。北方七星，依《孔雀》，謂：虛、危、室、壁、奎、婁、胃。而世典，則斗、牛、女、虛、危、室、壁也。或《孔雀》約災變，而世典約常度；言地方清寧，則四七各住本位，若災難將起，則四七遞互交錯，能統領八萬四千，而為上首。復有八大惡星。長水謂：金、木、水、火、土、羅侯、計都、彗，有謂五星與羅、計、孛也。以為其主者：以為八萬四千之主，二十八大惡星。以為其帥，上列天象，下應人事，順則為福應，逆則為災應。儒書所謂惠迪吉，從逆凶，作種種形，或商羊舞水，石燕飛風，如為小兒，幻出歌謠等。出現世時，能生一切眾生種種患變災異，非常不測之事。

#YY:023c#有此咒地，悉皆消滅。十二由旬，成結界地，諸惡災祥，永不能入。

溫陵曰：以咒力葉乎百順，故惡變悉滅於天，災祥不入其境。有此秘咒之地，則能反凶為吉，所有災象，悉皆消滅。由旬者，正云踰善那，此云合，猶此之驛站也。乃輪王巡狩，一停之舍。由旬有三種：大者八十里，中者六十里，小者四十里。成結界地者：百靈呵護。諸惡災祥，永不能入：祥者，吉凶之先兆也；災祥當是凶兆，不取吉祥之義。<kpDone>二詳伸護生助道以出由竟。</kpDone>

/KEPAN/寅三　承明行人必證以結勸　分四　卯初　保護安隱　二　遠離魔冤　三　不犯四過　四　必得心通　今初

#YY:024a#是故如來，宣示此咒，於未來世，保護初學，諸修行者，入三摩地，身心泰然，得大安隱。

承上持咒，能獲如上種種利益，由是之故，如來宣示此咒，留於未來之世，保護初心修學。而不言現在者，以現在佛世，魔不得便，故而不言。久修者，以久修之士，有力降魔故。入三摩地者：以從耳根圓通，入正定者。身心泰然；內外身心，解脫自在，得大安隱也。

/KEPAN/卯二　遠離魔冤

#YY:025a#更無一切，諸魔鬼神，及無始來，冤橫宿殃，舊業陳債，來相惱害。

更無一切者：神咒保護之力。諸魔鬼神：如後陰魔中說。及無始劫而來，冤對橫禍之宿殃，陳舊未了之業債，來相惱害身心，令三摩不成也。

/KEPAN/卯三　不犯四過

#YY:026a#汝及眾中，諸有學人，及未來世，諸修行者，依我壇場，如法持戒，所受戒主，逢清淨僧，持此咒心，不生疑悔。

汝及眾中，諸有學人：指三果以前之眾。及未來世，諸修行者：未來尚資保護，現會益當信受，依我壇場，所定儀軌，如法持戒，皎如冰霜。所受戒主，逢清淨僧，持此咒心，不生疑悔。《正脈》云：不犯四過，一壇差，二戒缺，三師穢，四疑悔，犯一則難現生取證，惟種遠因而已。

/KEPAN/卯四　必得心通

#YY:027a#是善男子，於此父母，所生之身，不得心通，十方如來，便為妄語。

是善男子，不犯四過，於此父母，現前所生五蘊之身，不待後身，若不能得心地，明了藏心，以獲圓通者，則十方如來，所說之法，便為妄語。《指掌疏》云：心通者，即是心地開通，果能如上所說，不犯四過，自然心地開通；設或自力未充，亦必蒙佛現助。如前略示定慧云：我自現身，至其人前，摩頂安慰，令其開悟是也。余謂設或自力現證，必得圓解大開；如前三七定後云：端坐安居，經一百日，有利根者，不起於座，得須陀洹果。既證初果，能斷見惑，如阿難位居初果，於本經三卷畢，大開圓解，謂不歷僧祇獲法身，即使其身心聖果未成，決定自知成佛不謬矣！設或心精通吻，決定必得宿命，如前圓證通明云：是人應時，心能記憶，八萬四千恆河沙劫，周遍了知，得無疑惑矣。<kpDone>二備彰威力竟。併前大科，二如來重說竟。</kpDone>

/KEPAN/壬三　會眾願護　分二　癸初　外眾護持　二　內聖護持　癸初分五　子初　金剛力士眾　二　兩天統尊眾　三　八部統尊眾　四　照臨主宰眾　五　地祗天神眾　今初

#YY:028a#說是語已。會中無量百千金剛，一時佛前。合掌頂禮，而白佛言：如佛所說，我當誠心，保護如是修菩提者。

金剛者：即手執金剛杵，乃力士眾也。無量百千，極言其多也。一時佛前，合掌頂禮，而白佛言：如佛所說神咒，有如是利益；我當至誠，保佑護持，如是修菩提者：謂修耳根圓通，乃得菩提之正定，由護咒所以護人，亦藏王眷屬之類，非是後文之菩薩也。

/KEPAN/子二　兩天統尊眾

#YY:029a#爾時梵王，並天帝釋，四天大王，亦於佛前，同時頂禮，而白佛言：審有如，是修學善人，我當盡心，至誠保護，令其一生，所作如願。

梵釋二天統尊，四天王為帝釋外臣，亦於佛前同時頂禮，而白佛言：審有，果有也。如是持咒修學耳根圓通者，即為純善之人，我當盡心至誠保持衛護，令其一生之中，凡有所作，悉皆如願也。《指掌疏》云：一生所作如願者：即於現身圓滿菩提，所謂不歷僧祗獲法身也。《正脈》云：一生如願謂令現生取證，及心通也。此入理悉檀。若作事事如願，即餘三悉檀矣。

/KEPAN/子三　八部統尊眾

#YY:030a#復有無量，藥叉大將，諸羅剎王，富單那王，鳩槃茶王，毗舍遮王，頻那夜迦，諸大鬼王，及諸鬼帥，亦於佛前，合掌頂禮，我亦誓願，護持是人，令菩提心，速得圓滿。

此曰大將、曰王，皆統尊之義。亦於佛前頂禮，而發誓願，護持是誦咒修習之人。令菩提心速得圓滿者：上求佛道之心，速得圓滿成就也。

/KEPAN/子四　照臨主宰眾

#YY:031a#復有無量，日月天子，雨師、雲師、雷師、並電伯等，年歲巡官，諸星眷屬，亦於會中，頂禮佛足，而白佛言：我亦保護是修行人，安立道場，得無所畏。

日月為世界照臨之主，一四天下，一對日月，故云無量。風、雨、雲、雷而稱師者，電稱伯者：長也，即統尊之號。年歲巡官者：即司年值歲，監察人間所有善惡之巡官，如十二宮神之類。亦於會中，頂禮佛足，而白佛言：見賢思齊，亦願保護是修行耳根圓通之人。安立楞嚴道場，令其克期取證，心安如海，得無所畏也。

/KEPAN/子五　地祗天神眾

#YY:032a#復有無量，山神、海神，一切土地，水、陸、空行，萬物精祇。並風神王，無色界天，於如來前，同時稽首，而白佛言：我亦保護是修行人，得成菩提，永無魔事。

復有無量山神，即主山神，如五嶽之類；水神，即主水神，如四瀆之類；土地，即主地神，如堅牢地神之類。水陸空行者：此舉三居，以該一切神祇也。萬物精靈者：如藥草樹林，苗稼神等。以上乃有形之類，下屬無形之類。風神王：即主風神也；無色界天：即四空天也。於如來前，同時稽首，而白佛言：或雲風神王，無色界天，憑何稽首？答：舜若多神，如來光中，映令暫現，亦得受樂。如《涅槃》云：非想等天若無色者，云何得有去來進止？《阿含》云：舍利弗滅，無色界天，淚下如雨，是皆顯其無麤色，有細色也。故《中陰經》云：無色界天，禮拜世尊，則今之稽首，即禮拜也。我亦保護，是修行人，得成無上菩提，中間永無魔事。<kpDone>初外眾護持竟。</kpDone>

/KEPAN/癸二　內聖護持　分二　子初　顯本久護　二　正明護持　今初

#YY:033a#爾時。八萬四千那由他。恆河沙俱胝，金剛藏王菩薩。在大會中，即從座起，頂禮佛足，而白佛言：

此明內聖，金剛藏王菩薩，發願護咒。《正脈》云：證究竟堅固之理，故稱金剛；秘跡護持，故稱藏；慈威特勝，折攝並行，故稱王。菩薩是其常儀，降魔則現持杵忿怒金剛之相。《寶鏡疏》云：金剛藏王者，依究竟堅固，如來藏心，全體大用，以立名也。蓋首楞嚴定，亦名金剛三昧，所以地上菩薩，破除無明，皆用金剛正智，以其根本無明，最細最堅，若非金剛正智，則不能破故。此咒心亦稱金剛者，以從如來金剛心內，所流出也。故能除宿障，破無明，翻轉塵勞，而成護法，即有八萬四千，金剛正智，常隨守護也。

#YY:033b#世尊！如我等輩，所修功業，久成菩提，不取涅槃，常隨此咒。救護末世，修三摩地，正修行者。

世尊！如我等輩，指同行菩薩，所修功業，歷位斷證久矣！當成菩提，現在不取菩提，而證涅槃，而實圓住三秘密藏，常隨此咒，救護末世，修三摩提，指修習圓通之人。正修行者：謂持戒誦咒，方得遠魔離障，為正修行。此表其不捨眾生，帶果行因，以酬護生之本願也。

/KEPAN/子二　正明護持

#YY:034a#世尊！如是修心，求正定人，若在道場，及餘經行，乃至散心，遊戲聚落。我等徒眾，常當隨從，侍衛此人。

世尊！如是修心，修三摩提，求得楞嚴正定之人，若使在道場靜坐，專修反聞工夫。及於餘處經行，持誦秘密咒心，此是正定聚者；乃至散心，遊戲聚落，謂欲求正定，不能攝心，乃至散心，雖然散心，不忘誦咒，此是不定聚者；閒遊嬉戲，於人煙集聚，村落之中，此是邪定聚者；我等徒眾，指所統領眷屬。如前云：一一菩薩，皆有諸金剛眾，而為眷屬是也。又前云：設有眾生，於散亂心，此不定聚也；非三摩地，此邪定聚也。心憶口持，是金剛王，常隨於彼，何況決定菩提心者，此正定聚也。此則直言俱護耳，故曰常當隨從侍衛此人，亦顯為法為人之深心也。

#YY:034b#縱令魔王，大自在天，求其方便，終不可得。諸小鬼神，去此善人，十由旬外；除彼發心，樂修禪者。

縱令魔王：欲界頂天；大自在天：即色界頂天。摩醯首羅天王，三目八臂、騎白牛，執白拂。此二魔王天，貪戀塵勞，惱亂正修。求其方便，終不可得者：無隙可乘也，有菩薩救護故。諸小鬼神者：指魔民魔女等，去者離也，離此善人，十由旬外；前云，有此咒地，十二由旬，成結界地。除彼發心，樂修禪者：諸魔鬼神，亦有發菩提心，好樂修禪之者，願隨行人，親近修習，故不袪除，準許隨從也。

#YY:034c#世尊！如是惡魔，若魔眷屬，欲來侵擾，是善人者，我以寶杵，殞碎其首，猶如微塵；恆令此人，所作如願。

世尊！如是惡魔：指上二魔王天，常欲惱害正修，故以惡魔稱之。若魔眷屬：指上諸小鬼神，是其伴侶，故以眷屬稱之。欲來侵惱擾害，修三摩提之善人者：我以寶杵，殞碎其首，猶如微塵：殞滅也，寶杵擬之，其首即碎，不待觸擊也。恆令此人，所作如願者：恆者常也，常時救護此人，凡所修為，悉皆如意，離諸障難，故云如願也。《指掌疏》云：問：菩薩以慈悲為本，十重以殺戒為先，況復四種明誨，言猶在耳，遽發是願，應為佛呵，若果杵碎其首，犯殺違慈，其如菩薩行何？答：如父母之於兒女，笑罵皆為教道，菩薩之於眾生，折攝俱屬拔濟。故孤山云：若涅槃殺闡提，仙預誅淨行，皆住無緣慈，得一子地，乃能如是。是知此之杵碎其首，本無瞋怒，而其恆令如願，亦非喜愛；必以如是之人，乃可發如是願，如來不呵，非為無故，幸勿以大鵬比？鷃也。

《正脈》云：自初華屋請修，以至此文，當為巧修正助周。夫二修雖皆最初方便，而耳門深入、是為正修，而道場持咒，皆為助行。是知方便修人，自分利鈍二根。根稍利者，固不必道場等助，而自脫纏以入圓通，如阿難是也。根稍鈍，而不能促入者，方用後門助之。問：「此既一周，何無證悟之人？」答：「證悟在正行之末，此但助行，故無證悟。其於經題，四實法中，正屬修證了義耳」。<kpDone>辛二重請神咒竟。併上大科冥授以選本根竟。再併前正宗大科，己三說三摩修法，令從耳根一門深入竟。</kpDone><ail>巧修正助周</ail>

/TEXTR/楞嚴經講義第十八卷終
`);
</script>

