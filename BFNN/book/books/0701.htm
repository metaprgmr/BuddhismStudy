<html>
<head>
<meta http-equiv=Content-Type content="text/html; charset=utf-8">
<link rel="stylesheet" href="book.css">
<style type="text/css">
.style1 {font-size: 10pt}
</style>
<script src="../mybfnn.js"></script>
</head>

<script>
docInfo.writeDoc('淨修捷要', `
/TEXT030C/夏蓮居居士著

淨宗一法，易行難信，非探教海，莫窺津涯。雖華嚴以十願為歸，天親以五念為門，而末法淺學，未易遽入也。必須熟讀大經，方能略明綱要。然而今之修淨業者，大率僅持小本，於小本，僅持秦譯，能持唐譯且誦大經者，殊不易睹。此其所以號稱習淨者多，而具深信切願者少。信願未深，而欲得真實受用，不亦難乎？庚辰之歲，病中發願，敬集經文，副以祖意，作為簡課，俾授初機，約自他感應於三業之間，括贊觀願向於一禮之際，妄想不易乘隙，而正念自得現前，需時既少，收效良多。是以付印以來，已歷四版，受持獲益，先後相望，節時省力，行者稱便。果能隨文運心，久習純熟，則於性修不二、境智一如之理，不待研討，自生信解。再讀大經，於淨土法門，有如順水行舟，颺帆逕渡矣。但每條均係經文法語，萬勿滑口率意，致蹈輕慢。務宜誠敬虔恭，如覲慈光，方合天親菩薩四修五念之旨，自能獲密益於潛移默運中。如嫌簡略，則有大經五念儀，行將脫稿，請益諸方也。適屆聯合普遍祈禱法會圓滿之期，勉循同修善信之請，略題數語，用誌緣起云。

/R/淨宗學人鄆城夏蓮居識於燕京寓廬歡喜念佛齋

香贊

戒定真香　虔誠修供養　普令聞熏　善根皆增上
香氣心光　悉遍滿十方　誠感佛慈　加護恒吉祥

/TEXT339L/南無香雲蓋菩薩摩訶薩<ail>三稱</ail>

一心觀禮，娑婆教主，九界導師，如來世尊，於五濁世，八相成道，興大悲，憫有情，演慈辯，授法眼，杜惡趣，開善門，宣說易行難信之法。當來一切含靈，皆依此法，而得度脫，大恩大德，本師釋迦牟尼佛。　　|

/TEXT339L/南無本師釋迦牟尼佛<ail>一拜三稱（一）</ail>

一心觀禮，極樂教主，因地聞法，即發無上正覺之心，住真實慧，誓拔勤苦生死之本，棄國捐王，行作沙門，號曰法藏，修菩薩道，於無量劫，積植德行，所發殊勝大願，悉皆圓滿成就，名具萬德，聲聞十方，接引導師，阿彌陀佛。

/TEXT339L/南無阿彌陀佛<ail>一拜三稱（二）</ail>

一心觀禮，從是西方，去此世界，過十萬億佛土，有佛世界，名曰極樂，法藏成佛，號阿彌陀，名無量壽，及無量光，如來應正等覺，十號圓滿，安隱住持，具足莊嚴，威德廣大，清淨佛土，阿彌陀佛。

/TEXT339L/南無阿彌陀佛<ail>一拜三稱（三）</ail>

一心觀禮，清淨法身，遍一切處，無生無滅，無去無來，非是語言分別之所能知，但以酬願度生，現在西方極樂世界，常寂光土，接引法界眾生，離婆婆苦，得究竟樂，大慈大悲，阿彌陀佛。

/TEXT339L/南無阿彌陀佛<ail>一拜三稱（四）</ail>

一心觀禮，圓滿報身，所居之處，永無眾苦諸難惡趣魔惱之名，亦無四時寒暑雨冥之異，寬廣平正，微妙奇麗，超踰十方一切世界，實報莊嚴淨土，阿彌陀佛。

/TEXT339L/南無阿彌陀佛<ail>一拜三稱（五）</ail>

一心觀禮，壽命無量，光明無量，菩薩弟子，聲聞天人，壽命悉皆無量，國土、名字，都勝十方，無衰無變，建立常然，殊勝希有，阿彌陀佛。

/TEXT339L/南無阿彌陀佛<ail>一拜三稱（六）</ail>

一心觀禮，無量壽佛，亦號無量光佛，亦號無邊光、無礙光、無等光，亦號智慧光、常照光、清淨光、歡喜光、解脫光、安隱光、超日月光、不思議光，光中極尊，佛中之王，阿彌陀佛。

/TEXT339L/南無阿彌陀佛<ail>一拜三稱（七）</ail>

一心觀禮，無量光壽，如來世尊，光明普照十方世界，眾生有緣遇斯光者，垢滅善生，身意柔軟，所有疾苦莫不休止，一切憂惱莫不解脫，如是威神光明，最尊第一，十方諸佛所不能及，阿彌陀佛。

/TEXT339L/南無阿彌陀佛<ail>一拜三稱（八）</ail>

一心觀禮，極樂世界，教主本尊，於彼高座，威德巍巍，相好光明，一切境界，無不照見，如黃金山，出於海面，其中萬物，悉皆隱蔽，唯見佛光，明耀顯赫，有無數聲聞菩薩恭敬圍繞，阿彌陀佛。

/TEXT339L/南無阿彌陀佛<ail>一拜三稱（九）</ail>

一心觀禮，極樂世界，教主本尊，今現在彼，為諸有情，宣說甚深微妙之法，令得殊勝利益安樂，十方菩薩瞻禮聞法，得蒙授記，稱讚供養，阿彌陀佛。

/TEXT339L/南無阿彌陀佛<ail>一拜三稱（十）</ail>

一心觀禮，佛由心生，心隨佛現，心外無境，全佛是心，境外無心，全他即自，洪名正彰自性，淨土方顯唯心，感應道交，呼應同時，十萬億程，去此不遠，心作心是，阿彌陀佛。

/TEXT339L/南無阿彌陀佛<ail>一拜三稱（十一）</ail>

一心觀禮，顯密一體，身土不二，稱名無異持咒，教主即是本尊，大日遮那，同歸光壽，華藏、密嚴，不離極樂，豎窮三際，橫遍十虛，阿彌陀佛。

/TEXT339L/南無阿彌陀佛<ail>一拜三稱（十二）</ail>

一心觀禮，六字統攝萬法，一門即是普門，全事即理，全妄歸真，全性起修，全修在性，廣學原為深入，專修即是總持，聲聲喚醒自己，念念不離本尊，阿彌陀佛。


/TEXT339L/南無阿彌陀佛<ail>一拜三稱（十三）</ail>

一心觀禮，無量光壽，是我本覺，起心念佛，方名始覺，託彼依正，顯我自心，始本不離，直趨覺路，暫爾相違，便墮無明，故知正遍知海，雖入眾生心想，寂光真淨，不涉一切情計，微妙難思，絕待圓融，阿彌陀佛。

/TEXT339L/南無阿彌陀佛<ail>一拜三稱（十四）</ail>

一心觀禮，萬德洪名，能滅眾罪，果能一向專念，自然垢障消除，不但道心純熟，且可福慧增長，臨命終時，聖眾現前，慈悲加祐，令心不亂，接引往生極樂世界，七寶池中，花開得見，阿彌陀佛。　　　　　　|

/TEXT339L/南無阿彌陀佛<ail>一拜三稱（十五）</ail>

一心觀禮，極樂世界，德風華雨，妙香天樂，泉池林樹，寶網靈禽，色光聲香，遍滿佛土，成就如是功德莊嚴，增益有情，殊勝善根，大願大力，阿彌陀佛。　|

/TEXT339L/南無阿彌陀佛<ail>一拜三稱（十六）</ail>

一心觀禮，極樂世界，黃金地上，寶樹行間，蓮華池內，寶樓閣中，發菩提心，念佛往生，住正定聚，永不退轉，容色微妙，超世稀有，咸同一類，無差別相，悉是清虛之身，無極之體，諸上善人，皆由一向專念阿彌陀佛。

/TEXT339L/南無阿彌陀佛<ail>一拜三稱（十七）</ail>

一心觀禮，極樂世界，菩提樹下，寶欄楯邊，聞妙法音，獲無生忍，受用種種大乘法樂，福慧威德，神通自在，隨意所須，應念現前，一生補處，諸大菩薩，皆由一向專念阿彌陀佛。

/TEXT339L/南無阿彌陀佛<ail>一拜三稱（十八）</ail>

一心觀禮，極樂世界，道場、樓觀、講堂、精舍，諸往生者，方便同居，或樂說法，或樂聽法，或現神足，或在虛空，或在平地，隨意修習，無不圓滿，菩薩聖眾，皆由一向專念阿彌陀佛。

/TEXT339L/南無阿彌陀佛<ail>一拜三稱（十九）</ail>

一心觀禮，十方世界，示現廣長舌相，說誠實言，稱讚無量壽佛不可思議功德，欲令眾生聞彼佛名，發清淨心，憶念受持，皈依供養，所有善根至心回向，隨願皆生、得不退轉，乃至無上正等菩提，恒河沙數諸佛。

/TEXT339L/南無阿彌陀佛<ail>一拜三稱（二十）</ail>

一心觀禮，四維上下，稱讚本師於一切世間，說此易行難信之法，勸諸有情至心信受，護念十方念佛眾生，往生淨土，恒沙世界一切諸佛。

/TEXT339L/南無阿彌陀佛<ail>一拜三稱（二十一）</ail>

一心觀禮，經云：當來經滅，佛以慈愍，獨留此經，止住百歲，遇斯經者，隨意所願，皆可得度，是故我今至心頂禮，廣大，圓滿，簡易，直捷，方便，究竟，第一希有，難逢法寶，《大乘無量壽莊嚴清淨平等覺經》。

/TEXT339L/南無阿彌陀佛<ail>一拜三稱（二十二）</ail>

一心觀禮，一乘了義，萬善同歸，凡聖齊收，利鈍悉被，頓該八教，圓攝五宗，橫超三界，逕登四土，一生成辦，九品可階，十方諸佛同讚，千經萬論共指，寶王三昧，不可思議，微妙法門。

/TEXT339L/南無阿彌陀佛<ail>一拜三稱（二十三）</ail>

一心觀禮，彌陀化身，從聞思修，入三摩地，返聞自性，成無上道，修菩薩行，往生淨土，願力宏深，普門示現，循聲救苦，隨機感赴，若有急難恐怖，但自皈命，無不解脫，萬億紫金身，觀世音菩薩。

/TEXT339L/南無阿彌陀佛<ail>一拜三稱（二十四）</ail>

一心觀禮，淨宗初祖，以念佛心，入無生忍，都攝六根，淨念相繼，不假方便，自得心開，入三摩地，斯為第一，與觀世音，現居此界，作大利樂，於念佛眾生，攝取不捨，令離三途，得無上力，無邊光智身，大勢至菩薩。

/TEXT339L/南無阿彌陀佛<ail>一拜三稱（二十五）</ail>

一心觀禮，無量壽如來會上，座列上首，德為眾尊，華嚴經主，萬行莊嚴，化身金剛薩埵，永為密教初祖，不捨因地，遍收玄妙，十大願王導歸極樂，大願大行，普賢菩薩。

/TEXT339L/南無阿彌陀佛<ail>一拜三稱（二十六）</ail>

一心觀禮，法王長子，七佛之師，勝妙吉祥，無垢大聖，願共眾生同生極樂，繫心一佛，專稱名號，即於念中，得見彌陀，一行三昧，大智宏深，文殊師利菩薩。

/TEXT339L/南無阿彌陀佛<ail>一拜三稱（二十七）</ail>

一心觀禮，靈山會上，親承佛誨，授與《大乘無量壽經》，囑以弘揚淨土法門，現在兜率內院，當來三會龍華，菩提樹下，成等正覺，福德無邊，彌勒菩薩。

/TEXT339L/南無阿彌陀佛<ail>一拜三稱（二十八）</ail>

一心觀禮，無量壽如來會上，舍利弗等諸大尊者，及賢護等，十六正士，咸共遵修普賢大士之德，具足無量行願，安住一切功德法中，諸大菩薩。

/TEXT339L/南無阿彌陀佛<ail>一拜三稱（二十九）</ail>

一心觀禮，從上以來，蓮宗諸祖，暨弘宗演教，皈向淨土，諸大善知識，以及本身皈依，授戒，傳法、灌頂，諸位大師。

/TEXT339L/南無阿彌陀佛<ail>一拜三稱（三十）</ail>

一心觀禮，盡虛空，遍法界，常住三寶，十方護法菩薩，金剛、梵天、龍神、聖賢等眾。

/TEXT339L/南無阿彌陀佛<ail>一拜三稱（三十一）</ail>

一心代為生生世世，及現在生中父母。師長、六親眷屬、冤親等眾，頂禮三寶，求哀懺悔，普代法界眾生，回向西方極樂世界，同生淨土，同圓種智。

/TEXT339L/南無阿彌陀佛<ail>一拜三稱（三十二）</ail>

無量壽佛贊

無量壽佛甘露王　威德願力難量
洪名虔稱消災障　化火宅為清涼
菩提心中接佛光　福慧善根自長
一向專念莫徬惶　勤熏戒定香
信願行三是資糧　苦海得慈航
南無西方極樂世界大慈大悲大願大力接引導師阿彌陀佛

/TEXT339L/南無阿彌陀佛<ail>千聲或萬聲</ail>

惟願
天下和順　日月清明　風雨以時　災厲不起
國豐民安　兵戈無用　崇德興仁　務修禮讓
國無盜賊　民無怨枉　強不凌弱　各得其所

並願以印行功德　回向法界一切有情　所有六道四生　宿世冤親　現世業債　咸憑法力　悉得解脫
　　現在者增福延壽　已故者往生淨土　同出苦輪　共登覺岸
`);
</script>
